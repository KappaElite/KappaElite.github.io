Zadanie 2.1 Samochód osobowy ciągnący przyczepę bagażową o masie 750 kg rozpędził się w ciągu 15 s do 36 km/h. Oblicz wartość siły, którą auto działało na przyczepę. Załóż, że ruch samochodu z przyczepą jest jednostajnie przyspieszony, pomiń opory ruchu.
Zadanie 2.2 Chłopiec rozpędza załadowane sanki, działając siłą o wartości 1,6 N. Oblicz masę sanek z ładunkiem, jeśli w czasie 30 s przebyły one drogę 45 m. Pomiń opory ruchu. Załóż, że ruch sanek jest jednostajnie przyspieszony, a ich szybkość początkowa jest równa zeru.
Zadanie 2.3 W chwili gdy fiat jadący z szybkością 36 km/h mija opia zaparkowanego na poboczu, ten rusza i od tej chwili oba samochody poruszają się ruchem jednostajnie przyspieszonym. Po 16 s osiągają jednakowe szybkości 72 km/h. Oblicz, ile razy wartość siły ciągu silnika opia jest większa od wartości siły ciągu silnika fiata, jeśli ich masy są w przybliżeniu jednakowe.
Zadanie 2.4 Na pewne ciało działają siły pokazane na rysunku. Oblicz masę tego ciała, jeśli po przebyciu drogi 5,4 m ruchem jednostajnie przyspieszonym uzyskało ono szybkość 6 m/s. Przyjmij, że prędkość początkowa była równa zeru.                  
Zadanie 2.5 Przesunięcie książki o masie 2,4 kg po stole ruchem jednostajnym wymagało przyłożenia siły o wartości 4 N. Oblicz wartość siły, której należałoby użyć, aby tę samą książkę ciągnąć z przyspieszeniem o wartości 1,5 m/s2.
Zadanie 2.6 Chłopiec popchnął sanki i nadał im szybkość początkową 14,4 km/h. Oblicz drogę, którą przebyły sanki do chwili zatrzymania się, i czas, po którym to nastąpiło. Przyjmij, że masa sanek jest równa 4,7 kg, a wartość siły oporu wynosi 3,76 N.
Zadanie 2.7 Klocek o masie 20 dag pchnięto po stole, nadając mu szybkość 3,5 m/s. Jaką wartość miała siła oporu, jeśli po przebyciu ruchem jednostajnie opóźnionym drogi 30 cm klocek miał jeszcze szybkość 0,5 m/s?
Zalanie 2.8 Wypełniony wodorem balon, który wraz z gondolą ma masę 850 kg i unosi dwóch podróżników oraz ładunek o łącznej masie 180 kg, opada ze stałą szybkością. Siła wyporu ma wartość stałą i równą 10 000 N. a) Wyjaśnij, dlaczego ruch balonu w dół jest ruchem jednostajnym. b) Po wyrzuceniu balastu z gondoli okazało się, że balon zaczął unosić się w górę z taką samą szybkością, z jaką wcześniej opadał. Wyjaśnij, dlaczego w tej fazie ruchu balon unosi się ze stałą szybkością. c) Narysuj układ sił działających na balon (wraz z ludźmi i ładunkiem) w pierwszym i w drugim przypadku, zaczepiając (dla uproszczenia) wszystkie siły w jednym punkcie.  Wskazówka: Jeśli szybkość balonu nie uległa zmianie, to znaczy, że wartość siły oporu powietrza jest w obu przypadkach taka sama. d) Oblicz masę (delta)m usuniętego balastu.
Zadanie 2.9 W nieruchomej windzie walizka wywiera na podłogę nacisk o wartości F = 200 N. Oblicz wartość przyspieszenia, z którym porusza się winda, i podaj jego zwrot, jeśli wartość siły nacisku walizki na podłogę jest: a) o F/n większa od F,  b) n razy mniejsza od F.
Zadanie 2.10 Oblicz siłę naciągu sznura, za pomocą którego podnoszono wiadro z wodą o łącznej masie 20 kg z przyspieszeniem o wartości 2 m/s2.
Zadanie 2.11 Uprawiający wspinaczkę turysta o masie 60 kg zawisł na zaczepionej o skałę linie, po której musi się wspiąć kilkadziesiąt centymetrów w górę. Turysta wspina się po linie z przyspieszeniem o wartości 0,1 m/s2. Narysuj siły działające: a) na turystę, b) na linę, której masa jest równa 1,5 kg. c) Wskaż źródła wszystkich sił i oblicz ich wartości.
Zadanie 2.12 Dwa gładkie klocki o masach m1 = 40 dag i m2 = 25 dag połączono nierozciągliwą nicią. Na pierwszy klocek zadziałano siłą F o wartości 0,975 N. a) Narysuj wszystkie siły działające na każdy z klocków. Zachowaj proporcje. b) Oblicz wartość przyspieszenia układu ciał i wartość siły naciągu nici. Pomiń masę nici oraz opory ruchu.
Zadanie 2.13 Dwa gładkie klocki, z których pierwszy ma masę 1,5 raza większą niż drugi, połączono nierozciągliwą nicią. Do klocka o większej masie przyłożono siłę F1 o wartości 4,2 N, a do drugiego klocka siłę F2 o wartości 1,5 N, jak pokazano na rysunku. W wyniku tego klocki uzyskały przyspieszenie o wartości 3,6 m/s2. Oblicz masy klocków i wartość siły naciągu nici. Pomiń masę nici oraz opory ruchu. 
Zadanie 2.14 Pięć jednakowych klocków, każdy o masie 0,1 kg łączymy czterema nitkami o pomijalnie małych masach. Całość ciągniemy siłą F o wartości 1 N. Na rysunku nitki zostały ponumerowane. a) Oblicz wartość przyspieszenia układu klocków. b) Nie wykonując obliczeń, odpowiedz na trzy pytania: Czy siła wypadkowa działająca na każdy klocek jest taka sama? Czy różnica wartości sił sprężystości nitek: 1 i 2, 2 i 3, 3 i 4 (którymi nitki działają na sąsiednie klocki), jest taka sama? Czy wartości sił naciągu nitek wzrastają wraz z ich numerami? Podaj uzasadnienie odpowiedzi na każde pytanie. c) Oblicz wartość siły naciągu 3. nitki.
Zadanie 2.15 Układ trzech jednakowych kulek (I, II i III) o masach 0,1 kg każda, połączonych dwiema linkami ( 1 i 2) o pomijalnie małych masach, ciągniemy w górę siłą F o wartości 3,6 N. a) Oblicz wartość przyspieszenia układu kulek. b) Narysuj, oznacz i nazwij wszystkie siły działające na każdą kulkę; zapisz odpowiednim wzorem drugą zasadę dynamiki oddzielnie dla każdej z nich. c) Oblicz wartości sił naciągu linek 1 i 2.
Zadanie 2.16 Do wózka o masie 0,6 kg znajdującego się na torze powietrznym dołączono nitkę, którą przerzucono przez bloczek na końcu toru. Na nitce zawieszono odważniki o łącznej masie 150 g (na rysunku nie zachowano proporcji). Oblicz czas, po którym ciężarki uderzą o podłogę, jeśli początkowo znajdowały się nad nią na wysokości 144 cm.
Zadanie 2.17 Do dwóch identycznych klocków o masach m1= 0,44 kg przyczepiono nitki, które przerzucono przez bloczki. Na końcu nitki dołączonej do pierwszego klocka zawieszono ciężarek o masie m2 = 0,36 kg (rys.1). Oblicz wartość siły, którą należałoby przyłożyć do końca drugiej nitki (rys. 2), aby wartości przyspieszeń obu klocków były takie same. Tarcie klocków o podłoże należy pominąć.    
Zadanie 2.18 Przez nieruchomy bloczek przerzucono nieważką nić, na której końcach zawieszono ciężarki o masach m2 = 0,3 kg i m2 = 0,5 kg. Oblicz wartość przyspieszenia ciężarków i wartość siły naciągu nici.
Zadanie 2.19 Dwa ciężarki o masach m1= 0,4 kg i m2 = 0,6 kg zawieszono na nici przerzuconej przez nieruchomy blok. Początkowo środki ciężarków znajdowały się na tej samej wysokości. Po jakim czasie odległość między ich środkami wyniesie 5 cm?
Zadanie 2.20 Ciało zsuwa się z równi pochyłej o wysokości h = 80 cm i kącie nachylenia 30°. Korzystając z danych i rysunku, wykonaj polecenia: a) Na dokładnie wykonanym rysunku zaznacz siły działające na ciało. b) Oblicz szybkość końcową, którą uzyska ciało, zsuwając się z równi. Pomiń tarcie. c) Czy szybkość końcowa zależy od kąta nachylenia równi? Odpowiedź uzasadnij.
Zadanie 2.21 Oblicz czas zjazdu na sankach z górki o wysokości 24,2 m i kącie nachylenia 30° do poziomu. Pomiń tarcie. Narysuj odpowiedni rysunek, oznacz i nazwij siły działające na sanki.
Zadanie 2.22 Oblicz długość równi pochyłej o wysokości h = 7,2 cm, jeśli puszczona z niej kostka lodu dotarła do podnóża po czasie 2,25 s. Pomiń tarcie.
Zadanie 2.23 Oblicz drogę, którą przebędzie ciało pchnięte pod górę równi pochyłej z szybkością 5 m/s, jeśli kąt nachylenia równi do poziomu jest równy 45°. Pomiń tarcie.
Zadanie 2.24 U podnóża równi pochyłej nachylonej do poziomu pod kątem 30° nadano ciału szybkość początkową 3 m/s. Oblicz, pomijając tarcie: a) szybkość ciała po 0,5 s ruchu, b) drogę, którą przebędzie ciało od tej chwili do zatrzymania.
Zadanie 2.25 Pierwszy stopień rakiety Saturn 5, używanej w misjach Apollo, miał 5 silników. Do komory spalania każdego z nich doprowadzano w każdej sekundzie m1 = 0,9 t paliwa i m2 = 1,8 t ciekłego tlenu. Wartość siły ciągu jednego silnika rakiety wynosiła F = 6,7 MN. Oblicz szybkość gazów spalinowych opuszczających komory spalania silników.
Zadanie 2.26 Kula bilardowa, której pęd ma wartość 0,3 kg*m/s, a kierunek jest prostopadły do bandy, odbija się od niej. Po odbiciu bila porusza się z taką samą szybkością. Oblicz wartość wektora zmiany pędu bili.
Zadanie 2.27 Na sanki o masie 5 kg, poruszające się po gładkim lodzie z szybkością 4 mis, spadł z góry plecak o masie 3 kg. Z jaką szybkością poruszały się sanki po tym zdarzeniu?
Zadanie 2.28 Kula armatnia o masie 12 kg została wystrzelona poziomo z szybkością 300 m/s w kierunku spoczywającej platformy z piaskiem i ugrzęzła w nim. Oblicz masę platformy i piasku, jeśli w wyniku uderzenia kuli platforma wraz z piaskiem i kulą zyskała szybkość 18 km/h.
Zadanie 2.29 Dwa wagoniki o masach m1= 0,1 kg i m2 = 0,2 kg poruszają się jeden za drugim, jak pokazano na rysunku, z szybkościami v1 i oraz v2 = 3,5 m/s, przy czym v1 < v2. W pewnej chwili wagonik 2. uderza w wagonik 1. Po zderzeniu poruszają się razem z szybkością o (delta)v = 0,5 m/s mniejszą od szybkości v2. Oblicz szybkość v1 z jaką poruszał się wagonik 1. przed zderzeniem.
Zadanie 2.30 Uczniowie wykonywali doświadczenia na torze powietrznym, zderzając ze sobą niesprężyście wózki o masach 0,4 kg, przy czym jeden z nich został dodatkowo obciążony. Cięższy wózek poruszał się z szybkością 2 m/s, a lżejszy naprzeciwko z szybkością 1,5 m/s. Oblicz masę obciążników, jeśli po zderzeniu wózki poruszają się razem z szybkością 0,4 m/s w stronę, którą poprzednio poruszał się cięższy wózek.
Zadanie 2.31 Dwaj chłopcy na łyżwach przerzucają między sobą piłkę lekarską. Oblicz, jaką szybkość uzyska spoczywający początkowo chłopiec o masie 50 kg, który wyrzucił piłkę o masie 5 kg pod kątem 30° do poziomu z szybkością 5 m/s. Pomiń masę łyżew i przyjmij, że ich tarcie o lód też można pominąć.
Zadanie 2.32 Trzy kulki z plasteliny (1, 2 i 3) o masach podanych na rysunku leżą na stole. Siły tarcia podczas ruchu kulek pomijamy. Kulkę 1. pchnięto w prawo z szybkością v1 = 0,4 m/s, a kulkę 3. w lewo z szybkością v2 = 0,6 m/s. Obie zderzyły się ze środkową kulką będącą w spoczynku. Zakładając, że oś x jest zwrócona w prawo: a) oblicz współrzędną y. prędkości „zlepionych" po zderzeniu kulek oraz wartość ich wspólnej prędkości, b) odpowiedz na pytanie, w którą stronę będzie zwrócona ta prędkość.
Zadanie 2.33 Dwie dziewczyny jadące naprzeciwko siebie na rolkach przerzuciły między sobą plecak o masie 6 kg. Pierwsza z nich o masie 60 kg poruszała się z szybkością 8 m/s i wyrzuciła plecak poziomo z szybkością 4 m/s względem siebie. Druga, o masie 54 kg, przed złapaniem plecaka jechała z szybkością 6 m/s. Oblicz szybkość każdej z dziewcząt względem ziemi po przerzuceniu plecaka.
Zadanie 2.34 W zderzeniach idealnie sprężystych, których dobrym przybliżeniem są zderzenia kul bilardowych, zachowywane są zarówno pęd układu, jak i jego energia kinetyczna. Zastosowanie obu zasad zachowania prowadzi do następujących wzorów na współrzędne prędkości dwóch ciał o masach m1 i m2 po zderzeniu: (y 1x i y2x są współrzędnymi prędkości ciał przed zderzeniem). Posługując się powyższymi wzorami, oblicz: a) szybkości, które uzyskają po zderzeniu dwie kule bilardowe o masach 170 g każda, jeśli przed zderzeniem jedna z kul spoczywa, a druga porusza się z szybkością 4 m/s; b) szybkości tych samych kulek po zderzeniu, jeśli przed zderzeniem poruszają się jedna za drugą, pierwsza z szybkością 2,5 m/s, a druga 4 m/s.
Zadanie 2.35 Na wykresie poniżej przedstawiono zależność wartości siły tarcia od wartości siły zewnętrznej działającej na ciało o masie m = 0,5 kg i równoległej do poziomego podłoża, na którym leży to ciało. Na podstawie wykresu oblicz, o ile większy jest współczynnik tarcia statycznego o podłoże od współczynnika tarcia kinetycznego.
Zadanie 2.36 Klocek o masie 400 g jest ciągnięty po poziomej powierzchni siłą o wartości 2,5 N. Oblicz współczynnik tarcia o powierzchnię, jeśli w ciągu 2 s od początku ruchu klocek uzyskał szybkość 8 m/s.
Zadanie 2.37 Książkę o masie 0,25 kg pchnięto po stole, nadając jej szybkość 1,5 m/s. Oblicz współczynnik tarcia książki o stół, jeśli zatrzymała się ona po przebyciu 75 cm. Załóż, że książka poruszała ruchem jednostajnie opóźnionym.                                                                                                                                                                                                                                                                                                                                                                                                                                                                                                                                                                                                                                                                                                                                                                                          
Zadanie 2.38 Kula z plasteliny o masie 10 dag poruszająca się z szybkością 10 m/s uderza w nieruchomy wózek o masie 0,4 kg i przykleja się do niego. Oblicz czas, po którym wózek z plastelinową kulką zatrzyma się, i drogę, jaką przebędzie do chwili zatrzymania. Przyjmij, że współczynnik tarcia kółek wózka o podłoże jest równy 0,25.
Zadanie 2.39 Turysta ma trzy pary butów. Współczynniki tarcia statycznego ich zelówek po oblodzonej powierzchni zbocza wynoszą: dla pierwszej pary 0,15, dla drugiej 0,18, a dla trzeciej 0,24. Współczynniki tarcia kinetycznego są równe odpowiednio: 0,12; 0,16 i 0,20. Oblodzone zbocze jest nachylone do poziomu pod kątem 12°. a) Oblicz szybkości końcowe, które osiągnąłby turysta u stóp zbocza o długości 5 m, zjeżdżając z niego w kolejnych butach. W którym przypadku (lub przypadkach) wymagałoby to słabego popchnięcia -(tak słabego, że można pominąć nadaną szybkość początkową)? b) Rozstrzygnij, w których butach turysta będzie mógł wejść na oblodzone zbocze.
Zadanie 2.40 Dziecko masie 25 kg zjechało ze zbocza o długości 20 m i kącie nachylenia 30° na sankach o masie 5 kg. Oblicz drogę, jaką przebyło dziecko na sankach na torze poziomym aż do zatrzymania, jeśli współczynnik tarcia na całym torze był równy 0,25.
Zadanie 2.41 Sanki zostały pchnięte pod górkę o kącie nachylenia 30° z szybkością 5 m/s. Po jakim czasie wrócą do miejsca, z którego je pchnięto, jeśli współczynnik tarcia sanek o śnieg wynosi 0,12?
Zadanie 2.42 Ojciec ciągnie sanki z chłopcem o masie 35 kg, działając siłą o wartości F = 200 N tak, jak pokazano na rysunku. Współczynnik tarcia sanek o śnieg wynosi 0,12, a ich masa 5 kg. Oblicz wartość przyspieszenia sanek z chłopcem.
Zadanie 2.43 Przesuwając skrzynię o masie 60 kg, działano siłą o wartości 500 N, jak pokazuje rysunek. Współczynnik tarcia skrzynio podłoże wynosi 0,5. Oblicz wartość przyspieszenia, jakie uzyskała skrzynia.
Zadanie 2.44 Na sankach o masie m siedzi dziecko o masie M. Na sanki działa w kierunku poziomym siła F. Sanki wraz z dzieckiem (które pozostaje nieruchome względem sanek) poruszają się po poziomym podłożu. Nie uwzględniaj sił tarcia sanek o podłoże. a) Wyprowadź wzór na wartość przyspieszenia układu sanki-dziecko, stosując drugą zasadę dynamiki. b) Wymień, narysuj i oznacz wszystkie siły działające na dziecko w układzie inercjalnym podłoża. c) Wymień, narysuj i oznacz wszystkie siły działające na sanki w układzie inercjalnym podłoża. Zachowaj odpowiednie proporcje między wartościami sił, wiedząc, że masa dziecka jest dwa razy większa od masy sanek. d) Stosując drugą zasadę dynamiki oddzielnie do dziecka i sanek, wyprowadź wzory na wartość przyspieszenia, z którym poruszają się te ciała, i wartość sił tarcia, którymi dziecko i sanki działają na siebie wzajemnie. e) Wyjaśnij, dlaczego dziecko spadnie z sanek, jeżeli wartość siły F będzie zbyt duża.
Zadanie 2.45 Dwa klocki o masach m1 = 1,5 kg i m2 = 0,5 kg połączono nieważką nicią. Na klocki działają siły o wartościach odpowiednio: F1 = 8 N i F2 = 1 N, które pokazano na rysunku. Współczynnik tarcia klocków o stół f = 0,3. Oblicz wartości przyspieszenia klocków i siły naciągu nici. 
Zadanie 2.46 Do leżącego na stole klocka o masie m1= 0,5 kg przymocowano nić i przerzucono ją przez nieważki bloczek. Na końcu nici zawieszono ciężarek o masie m2 = 0,3 kg. Współczynnik tarcia klocka o stół f = 0,4. Oblicz szybkość, z którą ciężarek uderzy w podłoże, jeśli spada z wysokości h = 90 cm.
Zadanie 2.47* Do lężącego na stole klocka o masie 0,20 kg przyczepiono cienką nitkę, którą przerzucono przez bloczek, a na drugim jej końcu zawieszono obciążnik o masie 0,05 kg. Współczynnik tarcia kinetycznego klocka o powierzchnię stołu jest równy 0,2. W chwili początkowej (v0 = 0) prawa ściana klocka znajduje się w odległości 1 m od bloczka. Po 2 s ruchu nitka uległa zerwaniu. a) Zbadaj, czy klocek zatrzyma się przed uderzeniem w bloczek. b) Jeśli odpowiedź brzmi „tak", oblicz, w jakiej odległości od bloczka klocek się zatrzyma. Jeśli odpowiedź brzmi „nie', oblicz, z jaką szybkością klocek uderzy w bloczek. c) Oblicz czas trwania ruchu klocka od chwili zerwania się nitki.
Zadanie 2.48* Rozwiąż zadanie 2.47*, przyjmując, że ściana klocka znajduje się w odległości 0,9 m od bloczka (pozostałe dane nie ulegają zmianie).
Zadanie 2.49 Na dwóch równiach pochyłych o jednakowych długościach 0,6 m, tworzących z poziomem różne kąty (patrz rysunek), położono klocki. Masa każdego z nich jest równa m2 = 0,3 kg. Klocki połączono z ciężarkami za pomocą nitek przerzuconych przez bloczki. Każdy ciężarek ma masę m1 = 0,4 kg. Przyjmij, że współczynnik tarcia f = 0,25. Oblicz w każdym przypadku czas, po którym ciężarek uderzy w podłoże, jeśli założymy, że przebywa drogę równą wysokości równi.
Zadanie 2.50 Klocek o masie m i wózek o masie 3 razy większej połączono nitką i umieszczono na równi pochyłej o kącie nachylenia 30° do poziomu. Oblicz współczynnik tarcia klocka o równię, jeżeli układ porusza się z przyspieszeniem o wartości 4,5 m/s2. Zakładamy, że wózek porusza się bez tarcia.
Zadanie 2.51 Dwa jednakowe klocki o masach m = 0,2 kg każdy połączono linką przerzuconą przez nieruchomy bloczek, umocowany na szczycie równi pochyłej (masę bloczka i linki pomijamy). Między klockiem leżącym na równi a jej powierzchnią występuje tarcie. Gdy kąt nachylenia równi do poziomu jest równy 30°, klocek wiszący na lince opada w dół z przyspieszeniem o wartości 1 m/s2. a) Oblicz współczynnik tarcia kinetycznego klocka po powierzchni równi. b) Zbadaj, jak zachowa się układ klocków gdy kąt nachylenia równi zwiększymy do 60°. Jeśli układ będzie się poruszał ruchem jednostajnym, podaj zwrot prędkości; jeśli będzie spoczywał, oblicz wartość siły tarcia i podaj jej zwrot; jeśli będzie poruszał się ruchem przyspieszonym, oblicz wartość przyspieszenia i podaj jego zwrot.
Zadanie 2.52* Pudełko o masie m zsuwa się po rynnie z przyspieszeniem (rys. 1). Krawędź rynny tworzy z roziomem kąt "a", a współczynnik tarcia kinetycznego pudełka o ścianki rynny jest równy f. Rysunek 2 przedstawia przekrój w płaszczyźnie prostopadłej do krawędzi rynny i przechodzącej przez środek pudełka. Uczeń, chcąc wyprowadzić wzór na wartość siły tarcia pudełka o rynnę, obliczył wartości sił dociskających pudełko do ścianek rynny po sporządzeniu następującego rysunku: Wskaż, w którym miejscu uczeń popełnił błąd.
Zadanie 2.53 Na dziecko o masie 35 kg poruszające się na karuzeli działa siła dośrodkowa o wartości 166 N. Częstotliwość, z którą obraca się karuzela, wynosi 12 obr./min. Oblicz promień okręgu, po którym porusza się dziecko. 
Zadanie 2.54 Dwa ciała o masach m1 i m2 = 8m1 poruszają się po okręgach o promieniach r1 i r2 = 2r1, pod działaniem sił o takich samych wartościach. Ile razy mniejszy jest okres ruchu pierwszego ciała od okresu ruchu drugiego?
Zadanie 2.55 Uczeń stoi na brzegu obracającej się platformy w ogrodzie doświadczeń. Współczynnik tarcia statycznego butów o platformę wynosi 0,6. Średnica platformy jest równa 1,2 m. Z jaką maksymalną częstotliwością może obracać się platforma, aby uczeń z niej nie spadł? 
Zadanie 2.56 W bezdeszczowy dzień kierowca przejeżdża zwykle pewien zakręt z maksymalną szybkością 70 km/h. Współczynnik tarcia opon o nawierzchnię jest wówczas równy 0,65. Oblicz, do jakiej szybkości kierowca powinien zwolnić przed tym zakrętem, aby bezpiecznie go minąć, gdy jezdnia jest oblodzona. Współczynnik tarcia jest wówczas równy 0,15.
Zadanie 2.57 Pod jakim kątem do poziomu musiałaby być nachylona jezdnia, aby motocyklista jadący z szybkością 108 km/h mógł bezpiecznie minąć zakręt o promieniu 156 m przy oblodzonej nawierzchni? Przyjmij, że w takich warunkach tarcie jest pomijalnie małe.
Zadanie 2.58 Kulkę o masie 50 g uwiązaną na sznurku wprawiamy w ruch po okręgu o promieniu 60 cm w płaszczyźnie pionowej. Załóżmy, ze w najwyższym punkcie okręgu sznurek działa na kulkę siłą równą jej ciężarowi. a) Oblicz wartość siły dośrodkowej działającej na kulkę oraz jej szybkość w tym punkcie. b) Oblicz, ile razy większa jest obliczona szybkość od najmniejszej szybkości, którą w tym punkcie musiałaby mieć kulka poruszająca się po okręgu.
Zadanie 2.59 Uwiązaną na sznurku kulkę, o której mowa w poprzednim zadaniu, wprawiono w ruch po okręgu w płaszczyźnie poziomej, jak pokazuje rysunek. a) Wyjaśnij pochodzenie siły dośrodkowej działającej na kulkę w tym ruchu. Wyjaśnienie uzupełnij starannie wykonanym rysunkiem. b) Oblicz promień okręgu i szybkość kulki. c) Oblicz wartość siły dośrodkowej oraz wartość siły sprężystości, którą sznurek działa na kulkę.
Zadanie 2.60 Wagonik rollercoastera przebywa kolejno zagłębienie toru o promieniu 30 m, a następnie wypukłe wzniesienie o takim samym promieniu (patrz rysunek). Zakładając, że szybkość wagonika nie ulega zmianie i wynosi 54 km/h, oblicz: a) różnicę wartości sił nacisku pasażera wagonika w najniższym punkcie zagłębienia i w najwyższym punkcie wzniesienia, przyjmując, że masa pasażera wynosi 60 kg; b) z jaką szybkością musiałby poruszać się wagonik, aby w najwyższym punkcie toru nie wywierać nacisku.
Zadanie 2.61 Pasażer pociągu postawił obok siebie na podłodze wagonu walizkę na kółkach. Oblicz, na jaką odległość walizka oddali się od niego w ciągu 4 s od chwili, kiedy pociąg ruszy i jedzie z przyspieszeniem o wartości 0,5 m/s2. Oblicz, jaka musiałaby być wartość przyspieszenia pociągu, aby ta sama walizka położona na boku bez kółek ruszyła z miejsca, jeśli współczynnik tarcia statycznego jest równy 0,6.
Zadanie 2.62* Na kartce papieru leżącej na stole kładziemy monetę o masie 2 g. Współczynniki tarcia statycznego i kinetycznęgo monety o papier są równe 0,05 i 0,04. Kartkę ciągniemy poziomo nadając jej przyspieszenie o wartości 1 m/s2. a) Sprawdź, że moneta nie będzie pozostawała w spoczynku względem kartki. b) Narysuj, oznacz i nazwij siły, które działają na monetę w układzie odniesienia związanym z kartką papieru. c) Oblicz wartości przyspieszeń, które uzyska moneta: względem kartki (a1), względem stołu (a2). Jakie są zwroty tych przyspieszeń? d) Odpowiedz na pytanie: Czy jest możliwe, aby w tej sytuacji moneta uzyskała względem stołu przyspieszenie zwrócone przeciwnie niż prędkość kartki? Uzasadnij odpowiedź.
Zadanie 2.63 Urzędnik pracujący w biurowcu wsiadł do windy, która ruszyła w dół i (przez 1 s) jechała z przyspieszeniem o wartości 4 m/s2. W chwili ruszenia windy urzędnik upuścił klucze z ręki znajdującej się wówczas na wysokości 1,2 m nad podłogą. Oblicz czas spadania kluczy, przeprowadzając rozumowanie: a) w układzie nieinercjalnym związanym z windą, b) w inercjalnym układzie odniesienia związanym z biurowcem. c) Oblicz, o ile czas spadania kluczy w przypadku rozważanym w zadaniu jest dłuższy od czasu spadania kluczy w windzie nieruchomej lub jadącej ruchem jednostajnym.
Zadanie 2.64 Rozwiąż poprzednie zadanie dla przypadku, gdy winda rusza z parteru i porusza się z przyspieszeniem o takiej samej wartości, zwróconym w górę.
Zadanie 2.65 Wagon jedzie poziomo ze stałym przyspieszeniem a o wartości 4 m/s2. W pewnej chwili z sufitu znajdującego się na wysokości 2,5 m nad podłogą odpadła śruba. a)Napisz równania x(t) i y(t) dla śruby w układzie współrzędnych związanym z wagonem (patrz rysunek), zakładając, że śruba odpadła od sufitu w początku układu. Napisz równanie jej toru y(x) w tym układzie. Jaki jest kształt tego toru? b) Oblicz wartość przyspieszenia (a) śruby względem pasażera wagonu. b)Oblicz wartość prędkości, z którą śruba uderzy w podłogę (przy założeniu, że na nią spadnie). c)Odpowiedz na pytanie: Jak opisze ruch śruby w swoim układzie odniesienia obserwator stojący przy torze?
Zadanie 2.66 Bęben pralki o średnicy 45 cm wykonuje 1200 obrotów na minutę. Oblicz, ile razy wartość siły odśrodkowej bezwładności jest większa od wartości siły ciężkości, jeśli siły te działają na cząsteczki wody: a) przy ściance bębna b) w odległości 10 cm od jego osi obrotu.
Zadanie 2.67 Do uchwytu wiaderka z wodą przymocowano sznurek, po czym wiaderko wprawiono w ruch po okręgu w płaszczyźnie pionowej. Promień toru środka masy wiaderka z wodą wynosi 50cm. Oblicz najmniejszą częstotliwość obrotów wiaderka, przy której woda się nie wyleje. Załóż, że wiaderko porusza się ze stałą szybkością kątową.
Zadanie 2.68 Oblicz, o jaki kąt od pionu odchyli się maskotka powieszona na lusterku samochodowym, jeśli kierowca wjedzie w zakręt o promieniu 200 m z szybkością 54 km/h.
Zadanie 2.69 Ania siedzi na jednym z krzesełek karuzeli, która kręci się z szybkością kątową 54 rad/min. Wyobraź sobie, że ty siedzisz na innym krzesełku i stwierdzasz, że lina utrzymująca krzesełko. Ani jest odchylona od pionu o kąt wynoszący około 20°. a) Opisz ruch krzesełka z Anią w twoim własnym układzie odniesienia, powołując się na odpowiednią zasadę dynamiki. b) Narysuj starannie siły, które w twoim układzie odniesienia działają na krzesełko z Anią (krzesełko i Anię potraktuj jako jedno ciało o wspólnym ciężarze). Oznacz te siły i wymień ich nazwy. c) Oszacuj promień okręgu, po którym porusza się krzesełko z Anią. d) Na karuzeli jest kilka pustych krzesełek. Czy utrzymujące je liny są odchylone od pionu o taki sam kąt? Uzasadnij odpowiedź.
Zadanie 2.70* Na równię pochyłą poruszającą się ruchem jednostajnie przyspieszonym z przyspieszeniem o wartości 4 m/s2 położono klocek o masie 2 kg. a) Zbadaj, w którą stronę jest zwrócona siła tarcia działająca na klocek, a następnie oblicz jej wartość w sytuacji, kiedy klocek względem równi pozostaje w spoczynku. b) Narysuj siły działające na klocek w układzie nieinercjalnym, zachowując (w przybliżeniu) właściwe proporcje między ich wartościami. c) Oblicz wartość siły nacisku, a następnie zbadaj, czy siła tarcia osiągnęła wartość maksymalną, jeżeli współczynnik tarcia statycznego klocka o równię ma wartość 0,2.
Zadanie 2.71* U podnóża równi umieszczono wózek o masie 1 kg. Oblicz, jak wysoko w czasie 1 s wjedzie wózek na równię, jeżeli poruszała się ona w tym czasie ruchem jednostajnie przyspieszonym z przyspieszeniem o wartości 7m/s2, tak jak pokazano na rysunku. Pomiń tarcie kółek wózka o równię.
Zadanie 2.72* Równia porusza się z przyspieszeniem o wartości 2 m/s2, tak jak pokazano na rysunku. Przyjmij, że współczynnik tarcia kinetycznego klocka o równię wynosi 0,2. Oblicz, w jakim czasie spoczywający początkowo klocek zjedzie z poruszającej się równi pochyłej o wysokości 9 dm 

