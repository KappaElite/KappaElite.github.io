Zadanie 1.1 Julek ma trening o siedemnastej. O której godzinie najpóźniej musi wyjść z domu, aby dotrzeć na miejsce 15 minut przed treningiem, jeżeli ma do przebycia 14 km. Średnia szybkość, z którą jedzie autobus o tej porze dnia, wynosi 35 km/h.
Zadanie 1.2 Gośka i Ewa umówiły się na godzinę piętnastą na rowery w parku. Gośka kończy swoje zajęcia o 14.15, a Ewa 20 minut później. Z jaką minimalną średnią szybkością musiałaby jechać na rowerze każda z nich, żeby zdążyć, jeżeli Gośka ma do przebycia odległość 7 km, a Ewka 3 km.
Zadanie 1.3 W czasie pierwszych 30 minut kierowca jedzie autostradą z Krakowa do Chrzanowa ze średnią szybkością 95 km/h. Następnie zjeżdża z autostrady i przez kolejne 45 minut porusza się ze średnią szybkością 45 km/h. Oblicz średnią szybkość kierowcy na całej trasie.
Zadanie 1.4 Rowerzysta przez półtorej godziny treningu jedzie ze średnią szybkością 12 m/s, a kolejne 6 km przebywa w czasie 10 minut. Oblicz średnią szybkość rowerzysty w czasie całego treningu.
Zadanie 1.5 Pierwsze cztery okrążenia o długości 400 m każde lekkoatleta przebiega w czasie 4 mini 20 sekund, kolejne trzy i pół okrążenia w czasie 6 minut, a ostatnie 200 m przebiega z szybkością 8 m/s. Oblicz średnią szybkość lekkoatlety podczas całego biegu.
Zadanie 1.6 Elka codziennie biega. Oblicz jej średnią szybkość, wiedząc, że pierwszą połowę drogi przebiega z szybkością 2,4 m/s, a drugą połowę z szybkością 1,2 m/s.
Zadanie 1.7 Oblicz średnią szybkość kierowcy na trasie Kraków—Sandomierz, wiedząc, że przez pierwszą  połowę czasu poruszał się on ze średnią szybkością 50 km/h, a przez drugą połowę ze średnią  szybkością 80 km/h.
Zadanie 1.8 Pierwszą połowę drogi z Krakowa do Krościenka bus przebywa ze średnią szybkością  30 km/h, drugą połowę ze średnią szybkością 60 km/h. W drodze powrotnej przez pierwszą  połowę czasu porusza się ze średnią szybkością 80 km/h, a przez drugą połowę czasu ze  średnią szybkością 60 km/h. Oblicz średnie szybkości busa na trasach: a) z Krakowa do Krościenka, b) z Krościenka do Krakowa, c) z Krakowa do Krościenka i z powrotem.
Zadanie 1.9 Średnia szybkość motocyklisty na całej drodze była równa 30 m/s. Jeżeli 1/3 drogi przebył z szybkością 2 razy większą niż pozostałe 2/3 drogi, to z jaką szybkością średnią przebył każdy  z tych odcinków?
Zadanie 1.10 Motocyklista całą trasę przebył się ze średnią szybkością 90 km/h. Oblicz, z jaką średnią szybkością poruszał się w pierwszej połowie czasu ruchu, jeżeli jego średnia szybkość była wówczas trzy razy mniejsza niż w drugiej połowie czasu.
Zadanie 1.11 Marysia wyszła z domu do sklepu oddalonego o 300 m. W sklepie zorientowała się, że nie wzięła portfela, więc musiała wrócić do domu. Oblicz średnią szybkość i wartość średniej prędkości dziewczynki, jeżeli od jej wyjścia z domu do jej powrotu minęło 10 minut.
Zadanie 1.12 Dla młodzieży przygotowano tor gokartowy w kształcie okręgu o promieniu 12 m. Oblicz: a) średnią szybkość i wartość średniej prędkości zawodnika, który przebył dziesięć pełnych okrążeń w czasie 75,36 s; b) wartość średniej prędkości zawodnika po czasie odpowiednio równym: 1/4 okresu (czyli czasu, w którym zawodnik wykonuje jedno pełne okrążenie), 1/2 okresu, 1/6 okresu.
Zadanie 1.13 Ruch jednego ciała opisano równaniem: x1(t) = 5 + 6 t, a drugiego ciała równaniem: x2(t) = 35 — 5 t (w równaniach tych współczynniki liczbowe są podane w odpowiednich jednostkach SI). Dla pierwszych pięciu sekund obu ruchów narysuj: a) wykresy współrzędnej położenia x(t), b) wykresy współrzędnej prędkości vx(t).
Zadanie 1.14 Korzystając z zamieszczonego obok wykresu zależności współrzędnej prędkości od czasu w pewnym ruchu prostoliniowym wzdłuż osi x, wykonaj polecenia: a) Narysuj wykres zależności drogi przebytej w tym ruchu od czasu. b) Oblicz średnią szybkość w całym ruchu. Wynik podaj w km/h.c) Narysuj wykres zależności położenia od czasu, jeżeli x0 = 0.d) Oblicz wartość średniej prędkości w tym ruchu. Wynik podaj w km/h.
Zadanie 1.15 Pies przebiegł po trawniku z punktu P do punktu K w czasie 14 sekund. Tor jego ruchu przedstawia odcinek PK na wykresie y(x). a) Rozstrzygnij, czy na podstawie wykresu można wyciągnąć wniosek,jakim rodzajem ruchu poruszał się pies. b) Oblicz drogę przebytą przez psa. Mając dodatkową informację, że ruch psa był ruchem jednostajnym, oblicz: c) jego szybkość, d) współrzędne yx i vy jego prędkości. 
Zadanie 1.16 Skorzystaj z rysunków poniżej i napisz równania ruchu x(t) dla każdego z samochodów, które poruszały się ruchem jednostajnym. Narysuj wykresy współrzędnej prędkości od czasu dla tych ruchów. 
Zadanie 1.17 Przez pierwsze 4 minuty ruchu Ala biegła wzdłuż prostej, równoległej do osi x zgodnie z jej zwrotem ze stałą szybkością 5 m/s, przez kolejne 5 minut ruchu wzdłuż tej samej prostej ze stałą szybkością 6 m/s. Następnie zawróciła i przez kolejne 8 minut biegła wzdłuż tej samej prostej z szybkością 3 m/s w kierunku punktu, z którego wystartowała. Napisz równania x(t) dla każdego etapu ruchu i narysuj wykres zależności położenia od czasu, jeżeli x0 = 0.
Zadanie 1.18 Młoda foka, widząc orkę w odległości 50 m za sobą, zaczyna uciekać z szybkością 43,2 km/h. Orka płynie w jej kierunku z szybkością 50,4 km/h. Napisz równania ruchu foki i orki, przyjmując, że dla orki x0 = 0. Następnie wykonaj polecenia: a) Oblicz czas, po którym orka dogoni fokę. b) Oblicz współrzędną miejsca spotkania zwierząt.
Zadanie 1.19 Pan Zbyszek z Gniezna i pan Roman z Warszawy odległej od Gniezna o 240 km umówili się, że o 10 rano wyjadą ze swoich miejscowości — pan Zbyszek w kierunku Warszawy, a pan Roman w kierunku Gniezna. Oblicz, o której godzinie i w jakiej odległości od Warszawy panowie spotkają się, jeżeli założymy, że poruszają się wzdłuż tej samej prostej. Przyjmij, że pan Zbyszek jedzie ze średnią szybkością 75 km/h, a pan Roman 85 km/h. Narysuj dla nich wykresy zależności położenia od czasu, przyjmując dla pana Zbyszka x0 = 0.
Zadanie 1.20 Dwaj kajakarze poruszają się wzdłuż tej samej prostej. Pierwszy zaczyna ruch z miejsca oznaczonego napisem START i płynie przez pierwsze 25 sekund z szybkością 3 m/s, a następnie z szybkością 2 m/s. Drugi kajakarz płynie z szybkością 3,5 m/s, ale wyrusza z miejsca położonego 15 metrów za tym punktem i o 16 sekund później od chwili startu pierwszego sportowca. Oblicz, kiedy i gdzie, licząc od punktu startu, zawodnicy się spotkają. 
Zadanie 1.21 Gepard, poruszając się ruchem jednostajnie przyspieszonym z szybkością początkową równą zeru, w czasie 12 sekund przebywa drogę 216 m. Oblicz wartość przyspieszenia geparda i szybkość, którą osiągnie po tym czasie. Wyraź szybkość w km/h.
Zadanie 1.22 Samochód ciężarowy porusza się ruchem jednostajnie przyspieszonym z przyspieszeniem o wartości 0,8 m/s2. Oblicz, po jakim czasie samochód osiągnie szybkość 64,8 km/h oraz drogę, którą przebędzie w tym czasie, jeżeli prędkość początkowa wynosi zero.
Zadanie 1.23 W czwartej sekundzie ruchu motocyklista, poruszając się ruchem jednostajnie przyspieszonym, przebył drogę 8 m. Oblicz wartość jego przyspieszenia, jeżeli vo = 0.
Zadanie 1.24 Rowerzysta, poruszając się bez prędkości początkowej ruchem jednostajnie przyspieszonym, po 20 sekundach osiągnął szybkość 50,4 km/h. Oblicz drogę przebytą przez rowerzystę w ósmej sekundzie ruchu.
Zadanie 1.25 Ciało poruszało się przez 15 s ruchem jednostajnie przyspieszonym bez prędkości początkowej. Oblicz drogę przebytą w ostatniej sekundzie ruchu, jeżeli po 5 s od chwili rozpoczęcia ruchu ciało to osiągnęło szybkość 10 m/s.
Zadanie 1.26 Ciało poruszało się przez 30 s ruchem jednostajnie przyspieszonym bez prędkości początkowej. W czasie trzeciej i czwartej sekundy przebyło łącznie drogę 15 m. Oblicz szybkość końcową tego ciała i drogę przebytą w czasie 30 s.
Zadanie 1.27 Samochód, jadąc ruchem jednostajnie przyspieszonym, zwiększył swoją szybkość od 18 km/h do 90 km/h na drodze 450 m. Oblicz czas, w którym to nastąpiło.
Zadanie 1.28 Motocyklista, jadąc ruchem jednostajnie przyspieszonym, zwiększył swoją szybkość 3,5 razy w czasie 2 minut i 20 sekund. Oblicz drogę, którą przebył w tym czasie, jeżeli jego szybkość początkowa wynosiła 36 km/h.
Zadanie 1.29 W czasie 10 s ciało poruszające się ruchem jednostajnie przyspieszonym przebyło drogę 175 m i osiągnęło szybkość 90 km/h. Oblicz wartość przyspieszenia ciała i jego szybkość początkową.
Zadanie 1.30 Pociąg TGV hamuje od szybkości 199,8 km/h aż do zatrzymania się w czasie 1 minuty i 12 sekund. Oblicz drogę hamowania, przyjmując, że ruch pociągu jest jednostajnie opóźniony.
Zadanie 1.31 Łyżwiarz, jadąc ruchem jednostajnie opóźnionym, przebył aż do zatrzymania drogę 25 m w czasie 5 s. Oblicz szybkość początkową łyżwiarza oraz wartość opóźnienia.
Zadanie 1.32 Pojazd w czasie 36 sekund zmniejszył swoją szybkość 1,5 raza, poruszając się ruchem jednostajnie opóźnionym. Oblicz drogę przebytą przez pojazd w tym czasie, jeżeli szybkość końcowa wynosiła 36 km/h.
Zadanie 1.33 Motorówka płynąca po jeziorze z szybkością 90 km/h zmniejszyła swoją szybkość do 10 m/s w czasie 5 sekund. Oblicz drogę przebytą przez motorówkę w trzeciej i piątej sekundzie ruchu oraz jej średnią szybkość w trzeciej sekundzie, zakładając, że podczas hamowania ruch motorówki był jednostajnie opóźniony.
Zadanie 1.34 Samochód rusza z punktu P i jedzie z przyspieszeniem o wartości 0,5 m/s2. Po 40 s punkt P mija motocyklista, jadąc za samochodem ze stałą szybkością v = 120 km/h. a) Wykaż, że motocyklista nie dogoni samochodu, jeśli nie zwiększy szybkości. b) Oblicz minimalną szybkość, którą musiałby mieć motocyklista, aby — jadąc ruchem jednostajnym — dogonić samochód, i czas, po którym nastąpiłoby spotkanie. c) Oblicz drogę, którą przebyłyby w tym przypadku pojazdy do chwili spotkania, oraz szybkość samochodu w tej chwili. d) W jednym układzie współrzędnych narysuj wykresy s(t) dla tych pojazdów.
Zadanie 1.35 Ciało porusza się ruchem prostoliniowym. Jego droga jest następującą funkcją czasu: s(t) = 2(t + t2) W tym wzorze współczynniki liczbowe są wyrażone w SI. a) Odczytaj z podanego wzoru wartości prędkości początkowej i przyspieszenia ciała. b) Oblicz przebytą drogę między początkiem trzeciej a końcem piątej sekundy ruchu oraz szybkość średnią ciała w tym odstępie czasu.
Zadanie 1.36 W celu opisania ruchu lokomotywy po torze prostoliniowym skierowano oś równolegle do toru ze zwrotem zgodnym z prędkością. Jednak na pewnym odcinku lokomotywa musiała się cofnąć. Cofanie ruchem jednostajnie przyspieszonym z przyspieszeniem o wartości 0,15 m/s2 trwało 6 sekund, po czym lokomotywa zahamowała w czasie 1 s. a) Narysuj wykresy współrzędnej yx prędkości lokomotywy oraz współrzędnej ax jej przyspieszenia w zależności od czasu. b) Oblicz zmianę położenia lokomotywy w czasie 7 s i drogę przebytą w tym czasie. c) Odpowiedz na pytanie: Czy wartość współrzędnej położenia lokomotywy ma wpływ na odpowiedzi w punktach a) i b)?
Zadanie 1.37 Rysunek przedstawia wykres zależności współrzędnej prędkości od czasu dla pewnego ciała, które poruszało się równolegle do osi x. a) Narysuj wykres współrzędnej przyspieszenia w zależności od czasu w przedziale (0-9 s).  b) Na podstawie wykresu vx(t) oblicz położenie tego ciała w chwilach: O s, 1 s, 2 s,..., 9 s, zakładając, że jego położenie w chwili t0 = O jest równe zeru. Sporządź tabelkę, wpisz do niej obliczone wartości i narysuj wykres x(t). c) Wpisz do drugiej kolumny tabeli nazwy rodzajów ruchu w poszczególnych przedziałach czasu.
Zadanie 1.38 Samochód wystartował z miejsca postoju i jechał ruchem prostoliniowym z prędkością zwróconą zgodnie ze zwrotem osi x. Na rysunku podano wykres współrzędnej przyspieszenia samochodu w zależności od czasu. Analizujemy jego ruch w czasie 40 pierwszych sekund. a) Odpowiedz na pytanie: Czy po 35 sekundach ruchu samochód się zatrzymał? Uzasadnij odpowiedź. b) Narysuj wykres vx(t) w przedziale (0-40 s).  c) Na podstawie wykresu vx(t) oblicz drogę przebytą przez samochód w czasie 40 sekund.
Zadanie 1.39 Tresowana mrówka wędrowała w czasie 16 sekund wzdłuż osi x. W początkowej chwili swojej wędrówki (t0 = 0) znajdowała się w punkcie o współrzędnej x0 = 18 cm. Wykres przedstawia zależność współrzędnej prędkości mrówki od czasu. a) Narysuj wykres ax(t) w przedziale (0-16 s). b) Uzupełnij tabelę, wpisując w drugiej kolumnie rodzaj ruchu, jakim poruszała się mrówka w kolejnych przedziałach czasu. c) Oblicz położenie mrówki po 16 sekundach. d) Oblicz, w której chwili mrówka minęła punkt zero osi x.
Zadanie 1.40 Dwa ciała poruszają się równolegle do osi x. Wykresy obok przedstawiają zależność współrzędnej prędkości od czasu dla każdego z tych ciał. Na jego podstawie oblicz dla każdego ciała: a) szybkość średnią, b) wartość średniej prędkości. c) Narysuj wykres zależności współrzędnej przyspieszenia od czasu.
Zadanie 1.41 Wykres przedstawia zależność współrzędnej przyspieszenia od czasu dla ruchu pewnego ciała. Na jego podstawie: a) narysuj wykres zależności współrzędnej prędkości od czasu, przyjmując, ze = 0; b) oblicz drogę przebytą przez ciało od końca 12 s do końca 15 s; c) oblicz drogę przebytą w szóstej sekundzie ruchu; d) oblicz średnią szybkość ciała od końca 3 s do końca 24 s.
Zadanie 1.42 Rowerzysta i motocyklista jadą prostoliniowym odcinkiem szosy równoległej do osi x z prędkościami o przeciwnych zwrotach. W chwili t0 = O rowerzysta mija punkt A, jadąc ruchem jednostajnym z szybkością 3 m/s, a motocyklista w tej samej chwili mija punkt B z szybkością początkową 2 m/s i jedzie w stronę rowerzysty ruchem jednostajnie przyspieszonym z przyspieszeniem o wartości 1 m/s2. a) Napisz równania ruchu: xR(t), xM(t), vxR(t), vxM(t). Na podstawie napisanych równań oblicz: b) czas, po którym motocyklista minie rowerzystę, i współrzędną miejsca, w którym to nastąpi; c) współrzędną prędkości motocyklisty względem rowerzysty w chwili mijania.
Zadanie 1.43 Dwa samochody A i B poruszają się po tej samej prostej z prędkościami o przeciwnych zwrotach. Każdy z nich jedzie ruchem jednostajnie opóźnionym. Sytuację ilustruje rysunek, na którym zaznaczono początkowe położenia środków obu pojazdów na osi x. Szybkości początkowe samochodów i wartości ich przyspieszeń (opóźnień) są równe: vOA 108 km/h, v0B = 90 km/h, aA= 6 m/s2, aB = 4 m/s2 a) Napisz dla samochodów równania ruchu: xA(t) i xB(t), wstawiając do nich współczynniki liczbowe wyrażone w SI. b) Zbadaj, czy samochody zderzą się mimo hamowania. Jeśli tak, oblicz, po jakim czasie to nastąpi oraz ile wyniesie ich względna szybkość w chwili zderzenia; jeśli nie, oblicz wzajemną odległość ich środków w chwili zatrzymania się samochodu A. c) Naszkicuj w jednym układzie współrzędnych wykresy xA(t) i xB(t) w przedziale (0-7s).
Zadanie 1.44 Z prostoliniowym kierunkiem autostrady wiążemy oś x. Z punktu x=0 w chwili t0=0 wyjeżdża opel i jedzie ze stałym przyspieszeniem o wartości 0,8m/s2 zwróconym zgodnie ze zwrotem osi x. Dziesięć sekund po wyjeździe opla z tego samego punktu rusza audi i w pogoni za oplem jedzie ze stałym przyspieszeniem o wartości 1,2 m/s2 zwróconym zgodnie ze zwrotem osi x. a) Oblicz, po jakim czasie od chwili swojego wyjazdu audi dogoni opla i w jakiej odległości od miejsca wyjazdu to nastąpi. b) Oblicz, po jakim czasie od chwili wyjazdu opla szybkości samochodów zrównają się, ile będzie wynosiła ta szybkość i jaka będzie wówczas wzajemna odległość pojazdów. c) Narysuj dla obu samochodów wykresy s(t) i v(t) w jednym układzie wspólrzędnych. Na wykresach v(t) zaznacz powierzchnie o jednakowych polach oraz pole figury, które ilustruje wzajemną odległość samochodów w chwili zrównania się ich szybkości.
Zadanie 1.45 Dwa ciała (których rozmiary pomijamy) wyrzucamy pionowo w górę z takimi samymi szybkościami v0 = 20 m/s, pierwsze w chwili t0 = O. drugie o Delta t później, gdzie Delta t jest równe czasowi, po którym pierwsze osiągnie wysokość maksymalną. a) Napisz dla obu ciał równania ruchu: y1(t)i y2(1). Oś y jest zwrócona w górę, a jej punkt zerowy znajduje się w miejscu, z którego wyrzucamy ciała. Na podstawie napisanych równań oblicz: b) czas, po którym ciała się spotkają; c) wysokość miejsca spotkania; d) drogi s1 i s2 przebyte przez oba ciała do chwili spotkania. e) W jednym układzie współrzędnych narysuj wykresy wysokości ciał nad miejscem wyrzucenia w zależności od czasu.
Zadanie 1.46 Pierwsze ciało wyrzucono z powierzchni ziemi pionowo w górę z prędkością o wartości 20 m/s. Równocześnie z wysokości H, na którą to ciało się wzniesie, zaczyna spadać swobodnie drugie ciało. Rozmiary obu ciał pomijamy. a) Napisz kinematyczne równania ruchu dla obu cial: y1(t), y2(t), vy1(t), vy2(t); oś y jest zwrócona w górę, a jej punkt zerowy znajduje się na powierzchni ziemi. Na podstawie napisanych równań oblicz: b) czas, po którym spotkają się te ciała; c) wysokość, na której to nastąpi; d) prędkość względną ciała 1. względem ciała 2. (tzn. oblicz jej wartość i podaj kierunek i zwrot) tuż przed spotkaniem. e) Zbadaj, czy obliczona prędkość względna zależy od czasu.
Zadanie 1.47 Pierwsze ciało wyrzucono z powierzchni ziemi pionowo w górę z prędkością o wartości 20 m/s. Równocześnie z wysokości H, na którą to ciało się wzniesie, rzucono drugie ciało z prędkością o takiej samej wartości, zwróconą pionowo w dół. Rozmiary ciał pomijamy. a) Napisz równania ruchu dla obu ciał: y1 (t), y2(t), vy1(t), vy2(t); oś y jest zwrócona w górę, a jej punkt zerowy znajduje się na powierzchni ziemi. Na podstawie napisanych równań oblicz: b) czas, po którym spotkają się te ciała; c) wysokość, na której to nastąpi; d) szybkość względną ciał tuż przed spotkaniem.
Zadanie 1.48 Gołąb pocztowy porusza się zgodnie z kierunkiem wiatru z szybkością 72 km/h względem ziemi, a pod wiatr z szybkością 6 m/s względem ziemi. Oblicz szybkość wiatru względem ziemi i szybkość gołębia względem ziemi przy bezwietrznej pogodzie.
Zadanie 1.49 Kaśka, jadąc rowerem pod wiatr bulwarami Wisły, pokonuje trasę 10 km w czasie 45 minut, a ten sam odcinek z wiatrem w czasie 25 minut. Na tej podstawie oblicz: a) szybkość Kaśki w obu przypadkach, b) szybkość Kaśki przy bezwietrznej pogodzie, c) szybkość wiatru.
Zadanie 1.50 Na przeciwległych brzegach rzeki o szerokości d =130 m leżą dwie przystanie A i B. Położenie przystani B jest nieco przesunięte w dół rzeki, jak pokazuje rysunek. Kąt a jest równy 60°. Szybkość prądu w każdym miejscu rzeki jest równa 2 m/s. Wioślarz chce przepłynąć z przystani A do przystani B z szybkością równą także 2 m/s. a) Zrób odpowiedni rysunek. b) Na podstawie rysunku odpowiedz na pytanie, z jaką prędkością powinien płynąć wioślarz względem wody (tzn. podaj jej wartość i kąt, który tworzy ta prędkość z odcinkiem AB). c) Oblicz czas zużyty przez wioślarza na przepłynięcie od przystani A do B.,
Zadanie 1.51 Na zawodach żużlowych dwaj motocykliści startują jednocześnie z tego samego punktu bieżni. Ich średnie szybkości wynoszą odpowiednio 84 km/h i 120 km/h. Oblicz czas, po którym szybszy zawodnik „zdubluje wolniejszego, jeżeli długość toru żużlowego wynosi 400 m..
Zadanie 1.52 Przemek z Wojtkiem startują jednocześnie z tego samego punktu bieżni szkolnej w przeciwne strony. Oblicz, po jakim czasie chłopcy miną się pierwszy raz. Bieżnia ma długość 360 m, a szybkości Przemka i Wojtka wynoszą odpowiednio 5 m/s i 7 m/s.
Zadanie 1.53 Równolegle do siebie po dwóch pasach autostrady poruszają się: TIR o długości 10 m jadący z szybkością 90 km/h i motocyklista jadący z szybkością 108 km/h. Oblicz czas wyprzedzania TIR-a przez motocyklistę oraz drogi przebyte przez oba pojazdy w tym czasie. Przyjmij, że rozmiary motocykla można pominąć.
Zadanie 1.54 Do zamknięcia terminalu lotniczego pozostało 15 sekund. Oblicz szybkość, z jaką musiałby poruszać się pasażer względem ruchomych schodów, aby zdążyć przed jego zamknięciem. Długość schodów wynosi 20 m, a ich szybkość 0,8 m/s.
Zadanie 1.55 Miejscowości F i R leżące nad brzegiem rzeki są od siebie odległe o 270 km. Dwie motorówki, które względem rzeki mają taką samą szybkość 54 km/h, wyruszają z nich jednocześnie naprzeciw siebie. Jedna płynie w górę rzeki z miejscowości R do F, druga w dół rzeki z F do R. Szybkość prądu rzeki jest równa 2 m/s. Korzystając z tych informacji, oblicz: a) czas, po którym motorówki się miną; b) odległość ich miejsca spotkania od miejscowości F; c) czas, po którym każda motorówka dotrze do celu.
Zadanie 1.56 Samochodzik zabawka jedzie po torze w kształcie okręgu o promieniu 50 cm ze stałą szybkością. Okres ruchu wynosi 4 sekundy. Oblicz a) liczbę obrotów w czasie 2 minut i 40 sekund; b) czas, w którym samochodzik wykona 12,5 obrotu; c) jego szybkość liniową i kątową; d) wartość przyspieszenia dośrodkowego.
Zadanie 1.57 Kulka zawieszona na nitce porusza się ruchem jednostajnym po okręgu z szybkością 3,14 m/s. Oblicz promień okręgu, po którym porusza się kulka, jeżeli w czasie pół minuty wykona 75 obrotów
Zadanie 1.58 Asia porusza się ze stałą szybkością na karuzeli o promieniu 1,5 m. Wartość przyspieszenia dośrodkowego Asi wynosi 8 m/s2. Oblicz szybkość kątową i szybkość liniową dziewczynki w tym ruchu.
Zadanie 1.59 Tarcza o średnicy 4 m obraca się wokół środka O. Korzystając z rysunku i wiedząc, że vB = 0,5PI m/s, oblicz: a) czas, w którym punkt B zakreśli kąt 60'; b) częstotliwość obrotów tarczy; c) szybkość liniową punktu A.
Zadanie 1.60 Oblicz stosunek wartości przyspieszeń dośrodkowych trzech punktów leżących na trzech równoleżnikach kuli ziemskiej. Pierwszy punkt leży na równiku, szerokość geograficzna drugiego jest równa 30°, a trzeciego 60°.
Zadanie 1.61 Na wirującej tarczy o średnicy 120 cm leżą na jednym promieniu w pewnej odległości od siebie dwa kamyki. Oblicz odległość między kamykami, jeżeli szybkość liniowa pierwszego z nich wynosi 0,5 m/s, a drugiego 0,3 m/s. Zakładamy, że kamyki nie ślizgają się po tarczy.
Zadanie 1.62 Wskazówka godzinowa jest o 1/3 krótsza od wskazówki minutowej. Oblicz, jak się mają do siebie: a) szybkości kątowe wskazówek zegara; b) ich szybkości liniowe 
Zadanie 1.63 Wprawiana w ruch karuzela przez pierwsze 4s porusza się ruchem przyspieszonym. Szybkość dziecka siedzącego na koniku w odległości 2,4 m od osi wzrasta z czasem według wzoru: v = 0,4 m/s2 *t. Traktując dziecko jako punkt materialny. oblicz: a) wartości jego przyspieszenia dośrodkowego po 2 s i po 4 s ruchu, b) wartości jego całkowitego przyspieszenia w tych samych chwilach. c) Oceń prawdziwość zdania: Po ustaleniu się szybkości karuzeli przyspieszenie dziecka   stanie się równe zeru. Podaj uzasadnienie










