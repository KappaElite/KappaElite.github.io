Zadanie 3.1 Działając na sanki siłą o wartości 50 N, wykonano pracę 1 kJ na drodze 40 m. Pod jakim kątem działała ta siła w stosunku do przemieszczenia?
Zadanie 3.2 Podczas przesuwania szafy o masie 80 kg ruchem jednostajnym wykonano pracę 1,44 kJ na drodze 4,5 m. Oblicz współczynnik tarcia szafy o podłogę.
Zadanie 3.3 Sanki z dzieckiem o łącznej masie 30 kg są ciągnięte tak, jak przedstawiono na rysunku. Oblicz pracę, którą wykonała mama ciągnąca sanki siłą o wartości 50 N w czasie 6 s, jeśli kąt a = 30 stopni, vo = 0, a opory ruchu mają wartość 25 N.
Zadanie 3.4 Pracownik magazynu otrzymał polecenie przesunięcia na pewną odległość kontenera o masie 30 kg. Współczynnik tarcia kinetycznego kontenera o podłoże jest równy 0,3. Pracownik może wykonać polecenie, pchając lub ciągnąc kontener tak, aby przesuwał się ruchem jednostajnym prostoliniowym. Na rysunkach przedstawiono wektory sił F1 i F2, którymi działałby na kontener w tych przypadkach. Kąt a jest równy 30° a) Wyjaśnij, nie wykonując obliczeń, dlaczego wartość siły F1 musiałaby być większa od wartości siły F2. b) Oblicz wartości tych sił. c) Oblicz, ile razy większa będzie praca wykonana przez pracownika w pierwszym przypadku (pchanie) od pracy wykonanej w drugim przypadku (ciągnięcie kontenera).
Zadanie 3.5 Książki o łącznej masie 6,4 kg podniesiono na wysokość 80 cm, wykonując pracę 56 J. Oblicz wartość sity, którą działano, jeśli była ona skierowana pionowo.
Zadanie 3.6 Oblicz pracę, którą musi wykonać dźwig, podnosząc płytę betonową o masie 1400 kg na wysokość 14 m z przyspieszeniem o wartości 0,8 m/s2.
Zadanie 3.7 Rolnik podnosi pionowo skrzynkę z jabłkami o masie 24 kg na wysokość 0,9 m, wykonując pracę 259,2 J. Oblicz wartość przyspieszenia, które nadaje on skrzynce, jeśli założymy, że ruch skrzynki jest jednostajnie przyspieszony.
Zadanie 3.8 Oblicz minimalną pracę, którą musi wykonać robotnik budowlany, układając 20 cegieł o masie 2.6 kg i wysokości 7 cm każda, w słupek, jedną na drugiej.
Zadanie 3.9 Klocek o masie 1 kg zsuwa się z równi pochyłej o wysokości 1 m i o kącie nachylenia do poziomu równym 30°. Współczynnik tarcia kinetycznego klocka o podłoże wynosi 0,1. Oblicz pracę wykonaną przez: a) silę ciężkości klocka, b) siłę sprężystości podłoża, c) siłę zsuwającą, d) silę tarcia, e) silę wypadkową.
Zadanie 3.10 Podczas wciągania pianina na platformę o wysokości 160 cm i kącie nachylenia 30° została wykonana praca 6424,8 J. Przyjmij, że pianino wciągano za pomocą liny ruchem jednostajnym prostoliniowym. Oblicz współczynnik tarcia pianina o powierzchnię platformy, jeżeli jego masa wynosi 250 kg.
Zadanie 3.11 Wykres na rysunku przedstawia zależność mocy pewnego urządzenia od czasu. Na jego podstawie oblicz pracę wykonaną przez to urządzenie w trakcie 40 minut.
Zadanie 3.12 Samochód porusza się ruchem jednostajnym z szybkością 90 km/h. Oblicz wartość siły ciągu silnika samochodu, jeśli jego moc wynosi 300 kW.
Zadanie 3.13 Przy użyciu silnika siłowego o mocy 22 kW wypompowuje się wodę ze studni. Wewnętrzna średnica kręgu wynosi 120 cm, jego wysokość 90 cm, gęstość wody 1000 kg/m3, a lustro wody znajduje się na głębokości 4 m poniżej powierzchni ziemi. Oblicz, w jakim czasie silnik wypompuje wodę z jednego kręgu studni.
Zadanie 3.14* Samochód wjeżdża ze stałą szybkością 36 km/h na pagórek, którego zbocze jest nachylone pod kątem 11 stopni do poziomu, przebywając drogę 1,5 km. Ciężar samochodu wraz z kierowcą ma wartość 10 kN, a łączna wartość sił oporu jest równa 0,2 ciężaru. a) Oblicz pracę i moc silnika samochodu. Przyjmij, że sin 11 = 0,19. b) Innym razem kierowca zaczął wjeżdżać na ten sam pagórek z szybkością początkową v0 = 36 km/h, a na jego szczycie osiągnął szybkość 72 km/h. Wyprowadź wzór, który pokazuje zależność mocy silnika samochodu od czasu. Współczynniki liczbowe w tym wzorze wyraź w jednostkach SI. Oblicz moc silnika w chwili osiągnięcia szczytu pagórka. Załóż, że pozostałe dane są takie jak poprzednio oraz, że ruch samochodu po zboczu był jednostajnie przyspieszony c) Oblicz, jaką częścią pracy silnika w przypadku b) jest praca wykonana: • na wzrost energii potencjalnej samochodu (W1/ W), • na wzrost jego energii kinetycznej (W2/ W), • na pokonanie siły oporów (W3/ W).
Zadanie 3.15 Niewielkie ciało ześlizguje się bez tarcia po torze leżącym w płaszczyźnie pionowej. Rozpoczyna z punktu A, w którym jego szybkość początkowa jest równa zeru. Punkty A i G leżą na tej samej wysokości. a) Uporządkuj szybkości ciała w punktach od  A do G od najmniejszej do największej. b) W którym punkcie (lub w których punktach) ciało ma taką sarną prędkość, a w którym taką samą szybkość jak w punkcie C? c) Wymień punkty, w których zwroty prędkości ciała są jednakowe.
Zadanie 3.16 Oblicz, na jaką wysokość dotrze piłka wyrzucona pionowo w górę z szybkością 6 m/s.
Zadanie 3.17 Łucznik stojący na wzgórzu o wysokości 80 m wystrzelił strzałę w górę pod kątem 60° do u, nadając jej szybkość 40 m/s. Z jaką szybkością uderzyłaby strzała w powierzchnię ziemi u podnóża wzgórza, gdyby nie było oporu powietrza?
Zadanie 3.18 Dziecko rzuciło w górę piłeczkę z szybkością początkową 6,4 m/s z wysokości 60 cm. Oblicz szybkość, z jaką piłeczka uderzy w sufit mieszkania znajdujący się na wysokości 2,6 m.                                                                                           
Zadanie 3.19 Kamień o masie 20 dag rzucono z wysokości 10 m, nadając mu szybkość początkową 4 m/s. 0blicz energię kinetyczną kamienia na wysokości 2 m i szybkość, z którą uderzy o powierzchnię ziemi.
Zadanie 3.20 Piłkę rzucono w górę z wysokości 40 cm nad podłożem. Oblicz, z jaką szybkością rzucono piłkę jeżeli na wysokości 1,2 m miała szybkość 0,5 m/s.
Zadanie 3.21 Podczas ćwiczeń wojskowych wystrzelono z działa pocisk z szybkością 300 m/s pod kątem! 45° z wysokości 15 m nad podłożem. Oblicz, na jaką maksymalną wysokość wzniesie się pocisk oraz z jaką szybkością uderzy w podłoże.
Zadanie 3.22 W sytuacji przedstawionej ma rysunku pomijamy masę bloczka i linki oraz wszystkie opory. Energia potencjalna klocka wiszącego na lince zmalała po pewnym czasie o 0,3 J. Przedstawiając odpowiednie rozumowanie, odpowiedz na pytania: a) O ile w tym czasie wzrosła jego energia kinetyczna? b) O ile w tym czasie wzrosła energia kinetyczna klocka poruszającego się po stole?
Zadanie 3.23 W sytuacji ukazanej na rysunku w poprzednim zadaniu energia całkowita klocka wiszącego na lince zmalała w pewnym czasie o 0,1 J. Przedstawiając odpowiednie rozumowanie, odpowiedz na pytania: a) O ile w tym czasie wzrosła energia kinetyczna klocka poruszającego się po stole? b) O ile w tym czasie wzrosła energia kinetyczna klocka wiszącego na lince, a o ile zmalała jego energia potencjalna?
Zadanie 3.24 Po odblokowaniu układ klocków przedstawiony na rysunku 1 został wprawiony w ruch. Po przebyciu drogi h każdy z nich uzyskał szybkość v (rys. 2). Pomijamy masę bloczka i linki. a) Wyjaśnij, kosztem jakiej energii wzrosła energia kinetyczna układu klocków. b) Wypełnij poniższą tabelkę, tzn. wpisz do każdego okienka odpowiednią energię układu (wyrażoną symbolami m, g, h, v lub zero) względem poziomów 1, 2 i 3, zaznaczonych na rysunku 2. c) Skorzystaj z zasady zachowania energii mechanicznej zapisanej dla dowolnego poziomu zerowego i wyprowadź wzór na szybkość v klocków. Sprawdź wynik, zapisując zasadę zachowania energii dla pozostałych poziomów zerowych. d) Załóżmy, że klocek o masie 3m rozpędzony do szybkości v został nagle zatrzymany (np. uderzając w przeszkodę). Czy klocek o masie m zatrzyma się w tej samej chwili? Skomentuj ten fakt na podstawie zasady zachowania energii mechanicznej.
Zadanie 3.25 Jaką minimalną szybkość musi mieć ciało na dole pętli o promieniu 5 cm, aby bezpiecznie ją przebyć?
Zadanie 3.26 Ciało o masie 50 g puszczono z wysokości h = 2,5r v0 = 0, jak pokazano na rysunku obok. Oblicz wartość nacisku ciała na podłoże w punkcie A pętli
Zadanie 3.27 Na lince, która zrywa się pod działaniem siły o wartości 50 N, zawieszono kulę o masie 3 kg. Zakładamy, że linka jest mało rozciągliwa i pomijamy jej masę. Oblicz: a) O jaki maksymalny kąt można odchylić linkę z kulą od pionu, aby nie zerwała się podczas przejścia przez położenie równowagi? b) O ile wartość siły naprężającej linkę podczas mijania położenia równowagi przekroczyłaby dopuszczalną wartość, gdyby linkę odchylono od pionu o kąt 90°.
Zadanie 3.28* Guzik o masie 4 g uwiązany na końcu mocnej nitki (której masę pomijamy) o długości 0,5 m wprawiono w ruch po okręgu w płaszczyźnie pionowej. W punkcie B okręgu, leżącym na poziomej średnicy nitka działa na guzik siłą o wartości 1,00 N. a) Oblicz szybkość guzika w punktach B, A i C oraz w punkcie D (gdy guzik mija punkt D, to nitka tworzy z pionem kąt 45°). b) Oblicz wartości sił dośrodkowych, działających na guzik w punktach A, B, C i D, oraz wartości sił, którymi nitka działa na guzik w tych punktach. C) Sporządź odpowiednią tabelę i wpisz do niej wartości (v, Fdośr, Fs), obliczone z dokładnością do dwóch miejsc po przecinku.
Zadanie 3.29 Pomiędzy dwoma spoczywającymi wózkami o masach m1 i m2 (które mogą się poruszać po podłożu prawie bez tarcia) umieszczono sprężynę napiętą przez związanie jej końców nitką. Po przepaleniu nitki wózki działają na siebie wzajemnie (za pośrednictwem sprężyny) siłami o przeciwnych zwrotach i takich samych wartościach. a)  Wykaż, że energie kinetyczne uzyskane przez wózki są odwrotnie proporcjonalne do ich mas. b) Wyjaśnij, kosztem jakiej energii wózki uzyskały energię kinetyczną.
Zadanie 3.30 Basia wskakuje z rozbiegu na huśtawkę o masie 5 kg zawieszoną na linach o długości 1,5 m. Oblicz, z jaką szybkością wskoczyła Basia, jeżeli huśtawka z dziewczynką odchyliła się o kąt 60°. Ciężar Basi wynosi 450 N.
Zadanie 3.31 Kulka o masie 0,2 kg, zawieszona na nici o długości 0,9 m, została odchylona od pionu o kąt a = 60° i puszczona swobodnie. Kulka uderzyła w stojący wózek o masie 0,4 kg tak, jak na rysunku. Oblicz szybkość, z którą ruszył wózek. Rozważ dwa przypadki zależnie od materiału, z jakiego zrobiono kulkę. a) Kulka przykleiła się do wózka - zderzenie niesprężyste. b) Zderzenie było idealnie sprężyste - skorzystaj ze wzorów z zadania 2.34.
Zadanie 3.32 Na dnie rynienki w kształcie półokręgu o średnicy 160 cm położono klocek o masie m2 = 15 g. Drugi klocek o masie m1 = 25 g umieszczono w punkcie A, a następnie go puszczono. Oblicz: a) maksymalną wysokość, na którą wzniosą się w rynience klocki po niesprężystym zderzeniu; b) maksymalny kąt, o który odchylą się od pionu zlepione klocki.
Zadanie 3.33 Dziecko bawi się małą kostką lodu wrzuconą do gładkiej miski w kształcie półkuli o średnicy 30 cm (rysunek). Oblicz: a) szybkość vo, którą powinno nadać kostce w punkcie A, aby zatrzymała się na brzegu miski (w punkcie B); b) szybkość v, którą powracająca kostka będzie miała w punkcie C.
Zadanie 3.34 Samochodziki zabawki: jeden o masie m, drugi o masie trzy razy większej, połączono ściśniętą sprężynką o długości 3 cm. Po zwolnieniu sprężynki samochodzik o mniejszej masie zatrzymał się po przejechaniu 28,8 cm. Oblicz: a) W jakiej odległości od siebie zatrzymają się samochodziki? b) Z jaką szybkością względem siebie poruszały się samochodziki w chwili zwolnienia sprężynki? Przyjmij, że współczynnik tarcia obu samochodzików o podłoże jest równy 0,25.
Zadanie 3.35 Narciarz o masie 42 kg zjechał „na krechę" z górki o wysokości 20 m i kącie nachylenia 15°, po czym uderzył w śnieżną zaspę znajdującą się w odległości 75 metrów od podnóża górki. Współczynnik tarcia nart o śnieg wynosi 0,12. Oblicz, z jaką szybkością narciarz uderzył w zaspę. W obliczeniach pomiń opór powietrza.
Zadanie 3.36 Piłeczkę o masie 50 g wyrzucono pionowo w górę z szybkością 8 m/s. Po pewnym czasie piłeczka wróciła do miejsca wyrzucenia z szybkością 6 m/s. Oblicz pracę wykonaną przez siłę oporu powietrza.
Zadanie 3.37 Pocisk o masie 20 g poruszający się z szybkością 400 m/s przebił pień drzewa o grubości 40 cm, wskutek czego jego szybkość zmniejszyła się do 100 m/s. Korzystając ze związku zmiany energii kinetycznej ciała z pracą siły wypadkowej, oblicz: a) wartość średniej siły oporu drewna, b) czas ruchu pocisku w pniu.
Zadanie 3.38 Pocisk o masie 5 g wystrzelony poziomo z szybkością 500 m/s trafia w pryzmę piasku, w której zmniejsza szybkość, a następnie wbija się w drewniany klocek o masie 2 kg, spoczywający na poziomym podłożu. Przyjmij, że pocisk przebija zwał piasku o długości 60 cm w czasie 2 • 10 do -3 s. Oblicz: a) drogę, którą przebędzie klocek z pociskiem do chwili zatrzymania, jeżeli współczynnik tarcia klocka o podłoże wynosi 0,25; b) czas ruchu klocka z pociskiem.

