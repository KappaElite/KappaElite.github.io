Zadanie 5.1 Odległość między środkami Ziemi i Księżyca wynosi 384 400 km, masa Księżyca jest 81 razy mniejsza od masy Ziemi, a promień Ziemi równa się 6400 km. Oblicz, w jakiej odległości od powierzchni Ziemi siła, którą Ziemia działa na rakietę, zrównoważy się z siłą, którą na rakietę działa Księżyc.
Zadanie 5.2 Oblicz, jak zmieniłby się ciężar ciała, gdyby zostało ono przeniesione z powierzchni planety o masie M1 i promieniu R1 na inną, której masa M2 = 318 M1 i promień R2 = 11,2 R1.
Zadanie 5.3 Masa Urana jest 14,5 razy większa od masy Ziemi, a promień 4,06 razy większy od promienia Ziemi. Oblicz, jaka byłaby wartość ciężaru Ewy na Uranie, jeżeli na Ziemi wartość ta jest równa 740 N.
Zadanie 5.4 Na powierzchni Ziemi ciężar ciała ma wartość 800 N. Oblicz wartość ciężaru tego ciała: a) w odległości od powierzchni Ziemi równej połowie promienia ziemskiego; b) wewnątrz Ziemi w odległości równej 1/3 jej promienia licząc od powierzchni.
Zadanie 5.5 Oblicz masę Wenus, wiedząc, że przyspieszenie grawitacyjne w odległości d = 3Rw (Rw promień Wenus) od jej powierzchni ma wartość około 0,56 m/s2. Przyjmij, że średnica planety jest równa 12 104 km.
Zadanie 5.6 Oblicz, w jakiej odległości od powierzchni Ziemi wartość przyspieszenia grawitacyjnego jest równa 1/6 g. Przyjmij, że promień Ziemi Rz = 6400 km.
Zadanie 5.7 Oszacuj gęstość Jowisza, przyjmując, że jego średnica wynosi 142 796 km, a wartość przyspieszenia grawitacyjnego na powierzchni tej planety jest równa 25 m/s2.
Zadanie 5.8 Na stole stoi cienkościenny szklany flakon w kształcie kuli o promieniu zewnętrznym R, całkowicie wypełniony wodą. W odległości d od flakonu leży stalowa kula o promieniu r. Grubość ścianki flakonu jest równa b. Wyprowadź wzory na: a) odległość środków flakonu i kuli; b) masę kuli; c) masę flakonu; objętość szklanych ścianek flakonu oblicz w sposób przybliżony, mnożąc zewnętrzną powierzchnię przez grubość ścianki (pomiń otwór w górnej części flakonu); d) wartość siły grawitacji, którą flakon i kula działają na siebie wzajemnie.
Zadanie 5.9 Satelita geostacjonarny porusza się wokół Ziemi z szybkością 3 km/s. Oblicz promień jego orbity. Wynik podaj w kilometrach.
Zadanie 5.10 Oblicz średnią szybkość Merkurego w jego ruchu wokół Słońca_ Masa Merkurego jest równa 3,3 * 10(23) kg, masa Słońca wynosi 2 * 10(30) kg, a średnia odległość Merkurego od Słońca to 57,9 * 10(9) m.
Zadanie 5.11 Oszacuj masę Jowisza, wiedząc, że jeden z jego 16 dużych satelitów - Callisto okrąża planetę w odległości 1 880 000 km od jej środka. Okres obiegu satelity wynosi około 16,5 dnia ziemskiego.
Zadanie 5.12 Wartość pierwszej prędkości kosmicznej na Ziemi wynosi 7,9 km/s. Oblicz wartość pierwszej prędkości kosmicznej na Merkurym. Przyjmij, że Mm = 0,055 Mz, Rm= 0,382 Rz.
Zadanie 5.13 Oblicz wartość pierwszej prędkości kosmicznej na Saturnie, jeżeli wartość przyspieszenia grawitacyjnego na Saturnie wynosi 9 m/s2, a średnica tej planety jest równa 120 000 km.
Zadanie 5.14 Gęstość pierwszej planety jest 4,5 razy większa od gęstości drugiej, a jej promień jest 11,2 razy mniejszy. Oblicz stosunek wartości pierwszych prędkości kosmicznych na tych planetach. 
Zadanie 5.15 Promień Marsa wynosi 0,533 Rz, gdzie Rz = 6400 km, a wartość pierwszej prędkości kosmicznej na Marsie jest równa 0,45vz, gdzie vz = 7,9 km/s. Oszacuj średnią gęstość Marsa. 
Zadanie 5.16 Średnie odległości Merkurego i Jowisza od Słońca są równe odpowiednio 0,387 AU i 5,202 AU. Oblicz, ile razy okres obiegu Merkurego wokół Słońca jest mniejszy od okresu obiegu Jowisza wokół Słońca.
Zadanie 5.17 Oblicz, ile razy większa jest odległość Marsa od Słońca od odległości Ziemi od Słońca, jeżeli okres obiegu Marsa wokół Słońca wynosi 1,881 lat ziemskich.
Zadanie 5.18 Okres obiegu Saturna wokół Słońca jest równy 29,46 lat ziemskich. Średnia odległość Ziemi od Słońca wynosi 150 mln km. Oblicz średnią odległość Saturna od Słońca. Wynik podaj w kilometrach.
Zadanie 5.19 Według trzeciego prawa Keplera iloraz r(3)/T(2) dla wszystkich planet obiegających daną gwiazdę, a także dla wszystkich satelitów obiegających daną planetę (po orbitach w kształcie okręgów) jest stały. Oznaczmy ten iloraz literą C. a) Wyjaśnij, dlaczego wartość stałej C dla planet obiegających Słońce (Csl) jest inna niż dla satelitów obiegających Ziemię (Cz). b) Oblicz, ile razy Csl jest większe od Cz. Potrzebne dane odszukaj w tablicach. 
Zadanie 5.20 Odległość między środkiem Ziemi i środkiem Księżyca r = 384 400 km. Masa Ziemi jest równa 6. 10(24) kg, a masa Księżyca jest od niej 81 razy mniejsza. Oblicz wartość natężenia pola grawitacyjnego między Ziemią a Księżycem, w punkcie odległym o 4/5r od środka Ziemi, oraz podaj jego zwrot.
Zadanie 5.21 Oblicz wartość natężenia pola grawitacyjnego w punkcie K w sytuacjach pokazanych na rysunkach a), b) i c). Na każdym rysunku zaznacz zwrot natężenia pola w punkcie K.
Zadanie 5.22 Odległość między środkami Jowisza i Sinope jest równa 23 939 * 10(3) km. Przyjmij, że masa Jowisza wynosi 1899 * 10(24) kg, jego promień 71 398 km, a masa Sinope to 7,5 * 10(16) kg. Oblicz, w jakiej odległości od powierzchni Jowisza znajduje się punkt, w którym natężenie pola grawitacyjnego będzie równe zeru.
Zadanie 5.23 Promień Marsa wynosi 3397 km. Natężenie pola grawitacyjnego w punkcie oddalonym od powierzchni Marsa o odległość równą jego promieniowi ma wartość 0,95 N/kg. Oblicz średnią gęstość Marsa.
Zadanie 5.24 Punkt A znajduje się nad powierzchnią Ziemi na wysokości równej promieniowi ziemskiemu Rz, natomiast punkt B znajduje się wewnątrz planety na głębokości 0,75 Rz. Oblicz, o ile różnią się wartości natężeń pola grawitacyjnego Ziemi w punktach A i B.
Zadanie 5.25 Oblicz, w jakiej odległości od powierzchni Ziemi energia potencjalna ciała o masie 60 kg jest równa energii potencjalnej ciała o ciężarze 160 N umieszczonego na jej powierzchni. Przyjmij, że promień Ziemi wynosi 6400 km.
Zadanie 5.26 Oblicz, na jaką maksymalną wysokość dotrze ciało wyrzucone pionowo z powierzchni. Księżyca z pierwszą prędkością kosmiczną dla Księżyca. Przyjmij, że promień Księżyca Rk = 1/3,7 Rz, gdzie Rz jest promieniem Ziemi równym 6400 km.
Zadanie 5.27 Oblicz minimalną wartość prędkości, jaką należy nadać ciału na powierzchni Marsa, aby wzniosło się ono na odległość dwóch promieni planety od jej powierzchni. Przyjmij, że masa Marsa Mm = 0,107Mz, a promień Marsa Rm = 0,533 Rz. Wartość pierwszej prędkości kosmicznej dla Ziemi jest równa 7,9 km/s.
Zadanie 5.28 Rakieta wystartowała z Ziemi w kierunku pionowym. Gdy znalazła się w odległości 2Rz od jej powierzchni (Rz - promień Ziemi), nastąpiła awaria silnika. Rakieta oddaliła się na odległość 20Rz od powierzchni Ziemi, po czym zaczęła spadać. Przyjmij następujące wartości: Rz = 6400 km, GMz = 4 * 10(14) m3/s2. Oblicz: a) szybkość rakiety w chwili, w której nastąpiła awaria silnika; b) szybkość, z którą obiekt wejdzie w atmosferę Ziemi. Przyjmij, że grubość atmosfery jest równa 200 km.
Zadanie 5.29 Ciału nadano na Ziemi prędkość (wektor)v zwróconą pionowo w górę, mniejszą od drugiej prędkości kosmicznej. a) Pomijając opór atmosfery, wyprowadź wzór na odległość rod środka Ziemi, na którą dotrze to ciało. b) Na podstawie otrzymanego wzoru wypełnij tabelę: Uwaga: Mz oznacza masę Ziemi, Rz - jej promień, a v1 - wartość pierwszej prędkości kosmicznej. c) Na podstawie tabeli sporządź wykres r/Rz(v/v1)
Zadanie 5.30 Dwa ciała wystrzelono z powierzchni Ziemi, pierwsze pionowo w górę, drugie poziomo. Szybkości początkowe obu ciał są równe i zawarte między wartościami pierwszej i drugiej prędkości kosmicznej (v1 < vo < v2). Korzystając z zasady zachowania energii całkowitej, wykaż, że maksymalna odległość pierwszego z tych ciał od środka Ziemi będzie większa niż drugiego. Pomijamy opór atmosfery Ziemi.
Zadanie 5.31 Oblicz potencjał grawitacyjny w punkcie oddalonym od powierzchni Ziemi o r = 0,5Rz. Masa Ziemi i jej promień wynoszą odpowiednio: Mz = 6 * 10(24) kg, Rz = 6400 km. 
Zadanie 5.32 Potencjał pola grawitacyjnego w punkcie oddalonym od powierzchni Merkurego o r = Rm wynosi -4,5 * 10(6) J/kg. Oblicz średnią gęstość planety, wiedząc, że jej promień wynosi Rm = 2439 km. Brakujące stałe odczytaj z tablic.
Zadanie 5.33 Na powierzchni Ziemi, w miejscu gdzie przyspieszenie ziemskie ma wartość 9,81 m/s2, pewne ciało ma ciężar o wartości 627,84 N. Praca, którą musiałaby wykonać siła zewnętrzna podczas przenoszenia go ruchem jednostajnym z punktu A do punktu B, wyniosłaby 1,6 * 10(9) J. Oblicz potencjał w punkcie B, jeżeli potencjał w punkcie A wynosi -32 * 10(6) J/kg.
Zadanie 5.34 Energia potencjalna pewnego ciała na powierzchni Ziemi wynosi -416 * 10(7)J. Oblicz pracę, jaką należy wykonać, aby przenieść to ciało ruchem jednostajnym z punktu o potencjale -16 * 10(6) J/kg do punktu o potencjale -12,8 * 10(6) J/kg. Promień Ziemi wynosi 6400 km, a jej masa 6 * 10(24) kg.
Zadanie 5.35 Oblicz wartość drugiej prędkości kosmicznej na Jowiszu. Przyjmij, że masa Jowisza Mj = 318Mz, a promień Jowisza Rj = 11,2Rz. Wartość drugiej prędkości kosmicznej na Ziemi wynosi około 11,2 km/s.
Zadanie 5.36 Wartość drugiej prędkości kosmicznej dla pewnej planetoidy jest 30,7 razy mniejsza od wartości drugiej prędkości kosmicznej dla Ziemi. Przyjmując, że planetoida ma kształt kuli o średnicy 600 km, oblicz jej gęstość. Druga prędkość kosmiczna na Ziemi ma wartość około 11,2 km/s.
Zadanie 5.37 Wartość drugiej prędkości kosmicznej na Ziemi wynosi 11,2 km/s. Oblicz, ile razy większy musiałby być promień Ziemi, przy niezmienionej gęstości, żeby druga prędkość kosmiczna miała wartość 16,8 km/s.
Zadanie 5.38 Masa Słońca jest równa 2 * 10(30) kg, a promień orbity ziemskiej 1,5 * 10(11) m. Oblicz: a) o ile co najmniej musiałaby wzrosnąć szybkość Ziemi na orbicie okołosłonecznej, aby Ziemia opuściła Układ Słoneczny; b) jaki to stanowi ułamek posiadanej przez Ziemię szybkości. Przyjmij, że na Ziemię działa tylko siła grawitacji pochodząca od Słońca.
Zadanie 5.39 Układ potrójny jest złożony z trzech jednakowych gwiazd o masie m = 1,5 * 10(30) kg każda obiegających wspólny środek masy. Środki gwiazd tworzą trójkąt równoboczny o boku a = 3 * 10(8) km. Oblicz: a) promień okręgu, po którym poruszają się gwiazdy; b) wartość siły dośrodkowej działającej na każdą z nich; c) okres obiegu.
Zadanie 5.40 Oblicz całkowitą energię układu potrójnego, o którym mowa w poprzednim zadaniu.
Zadania 5.41 Piłkę rzucono poziomo z szybkością 4 m/s z wysokości 1,5 m. Oblicz zasięg rzutu oraz szybkość w chwili uderzenia o podłoże.
Zadanie 5.42 Kulka została wyrzucona poziomo z szybkością 3 m/s: a) Oblicz, po jakim czasie energia kinetyczna kulki będzie pięć razy większa od jej energii kinetycznej w chwili wyrzucenia; b) Zakładamy, że kulka została wyrzucona na wystarczająco dużej wysokości, aby mogła osiągnąć taką energię kinetyczną. Oblicz minimalną wartość tej wysokości.
Zadanie 5.43 Kamień rzucony poziomo z wieży z szybkością 8 m/s upadł w odległości 16 m od jej podstawy. Oblicz: a) wysokość, z której rzucono kamień; b) wartość końcowej prędkości; c) kąt, jaki utworzy wektor prędkości końcowej z podłożem.
Zadanie 5.44 Rysunek przedstawia tor ruchu ciała rzuconego poziomo: a) Odczytaj z wykresu wysokość, na której ciało zostało wyrzucone i zasięg jego rzutu. Oblicz: b) wartość prędkości początkowej i czas ruchu ciała; c) na jakiej wysokości znalazło się ciało, gdy x = 3 m; d) ile razy jego szybkość końcowa była większa od szybkości początkowej.
Zadanie 5.45 Piotrek siedzi na szczycie dachu, zrywa orzechy i wrzuca je na strych przez otwarte okno dachowe. Długość okna i jego odległość od szczytu dachu są podane na rysunku. Oblicz, w jakich granicach musi się zawierać szybkość, z którą Piotrek rzuca poziomo orzechy, aby wpadały przez okno. Pomiń rozmiary Piotrka.
Zadanie 5.46 Dwa ciała wyrzucono z takimi samymi szybkościami początkowymi, pod dwoma różnymi kątami, ale takimi, że zasięgi rzutów są jednakowe. Załóż, że drugie ciało wyrzucono pod większym katem a2. Wyprowadź wzór na: a) stosunek czasów ruchu tych ciał (t2/t1), b) stosunek ich maksymalnych wysokości (h2/h1). c) Oblicz wartości liczbowe tych stosunków dla przypadku, gdy a1 = 30°.
Zadanie 5.47 Oblicz kąt, pod którym musimy wyrzucić ciało, aby jego zasięg był: a) równy połowie maksymalnej wysokości, b) równy maksymalnej wysokości, c) dwa razy większy od maksymalnej wysokości, d) cztery razy większy od maksymalnej wysokości.
Zadanie 5.48 Krzysiek rzucił w stronę Pauliny jabłko z prędkością o wartości 8 m/s, pod katem 45° do poziomu. Oszacuj: a) Czy Paulina stojąca nieruchomo w odległości 3,2 m od Krzyśka może je złapać, jeśli Krzysiek wyrzucił jabłko na wysokości swojej głowy? b) Czy po 1 s od chwili wyrzucenia jabłko znajdzie się bliżej Krzyśka czy bliżej Pauliny?
Zadanie 5.49 Rysunek przedstawia wykres równania toru wyrzuconej ukośnie piłki. a) Odczytaj z wykresu zasięg rzutu i maksymalną wysokość. Oblicz: b) wartość prędkości początkowej i kąt, który ta prędkość tworzy z poziomem; c) czas ruchu piłki; d) jej szybkość po 0,5 s od chwili wyrzucenia; e) kąt zawarty między prędkością i przyspieszeniem piłki po 0,5 s od chwili wyrzucenia.
Zadanie 5.50 Rysunek przedstawia kształt toru ciała wyrzuconego ukośnie. a) Odczytaj z rysunku zasięg rzutu i maksymalną wysokość. Oblicz: b) kąt, który prędkość początkowa tworzy z poziomem oraz jej wartość; c) drugi kąt nachylenia prędkości początkowej (o tej samej wartości) do poziomu, przy którym zasięg rzutu będzie taki sam, oraz maksymalną wysokość, jaką wówczas osiągnie ciało. Naszkicuj kształt toru w tym przypadku.
Zadanie 5.51 Tenisista uderza rakietą w piłkę, nadając jej szybkość 8 m/s pod kątem 30° do poziomu. Oblicz: a) w jakiej odległości od tenisisty upadnie piłka, b) czas ruchu piłki. Do obliczeń wykorzystaj dane z rysunku.
Zadanie 5.52* Z działa ustawionego u podnóża zbocza nachylonego do poziomu pod kątem 30° wystrzelono pocisk z prędkością o wartości 400 m/s. W chwili wystrzelenia pocisku lufa działa była nachylona do zbocza pod kątem 30°. a) Napisz równanie toru pocisku y(x) oraz równanie kierunkowe prostej, która opisuje pionowy przekrój powierzchni zbocza; początek układu umieść w miejscu położenia działa o pomijalnie małych rozmiarach. b) Oblicz współrzędne punktu P, w którym pocisk trafił w zbocze, oraz odległość tego punktu od działa. c) Oblicz czas lotu pocisku.
Zadanie 5.53 Dwa pociski wystrzelono równocześnie, pierwszy z prędkością (wektor)v1 o wartości 100 m/s pod kątem a = 60° do poziomu, drugi z prędkością (wektor)v2, pod kątem (beta) = 30° do poziomu, jak pokazuje rysunek. a) Zbadaj, jaki warunek musi spełniać szybkość początkowa v2, aby pociski zderzyły się w punkcie, w którym każdy z nich osiągnął swoją maksymalną wysokość. b) Oblicz odległość d miejsc, z których pociski musiałyby zostać wystrzelone. c) Oblicz czas upływający od chwili wystrzelenia do chwili zderzenia się pocisków. d) Rozstrzygnij, czy jest możliwe, aby każdy pocisk po zderzeniu wrócił do miejsca, z którego został wystrzelony, przy założeniu, że zderzenie było idealnie sprężyste. Uzasadnij odpowiedź.


