Zadanie 6.1 Walec obraca się wokół swojej osi symetrii ruchem jednostajnie przyspieszonym (wo = 0) i po 8 sekundach osiąga szybkość kątową 25,12 rad/s. Oblicz wartość przyspieszenia kątowego oraz liczbę obrotów wykonaną przez walec w tym czasie.
Zadanie 6.2 Bryła obracająca się ruchem jednostajnie przyspieszonym w czasie 6 sekund wykonała obrót o kąt 12 radianów. Oblicz wartość przyspieszenia kątowego bryły oraz szybkość kątową po 12 sekundach, jeśli wo = O.
Zadanie 6.3 Bęben pralki obraca się ruchem jednostajnym, wykonując 2400 obrotów w czasie minuty, po czym hamuje aż do zatrzymania w czasie 5 minut. Oblicz, ile obrotów wykona w czasie hamowania, jeśli ruch bębna jest jednostajnie opóźniony.
Zadanie 6.4 Wentylator obraca się ruchem jednostajnie przyspieszonym i po 5 s od początku ruchu osiąga szybkość kątową 250 rad/s. Oblicz wartość przyspieszenia kątowego wentylatora oraz liczbę obrotów wykonanych w tym czasie.
Zadanie 6.5 Wykresy przedstawiają zależności współrzędnej prędkości kątowej od czasu dla dwóch obracających się brył. a) Oblicz średnią szybkość kątową każdej bryły. b) Narysuj w jednym układzie współrzędnych wykresy zależności współrzędnej przyspieszenia kątowego od czasu dla tych brył (linią ciągłą dla bryły I i linią przerywaną dla bryły II).
Zadanie 6.6 Na podstawie wykresu zależności współrzędnej przyspieszenia kątowego bryły od czasu narysuj wykres współrzędnej prędkości kątowej od czasu oraz oblicz wartość prędkości kątowej bryły po 8 s ruchu. Początkowa szybkość kątowa jest równa zeru.                               
Zadanie 6.7 Oblicz momenty bezwładności układów kulek, których rozmiary pomijamy, umieszczonych w wierzchołkach prostokąta, względem osi O1, O2, O3. Wskazówka: Kółko z krzyżykiem oznacza oś prostopadłą do płaszczyzny rysunku.
Zadanie 6.8 Oblicz momenty bezwładności układów kulek o pomijalnych rozmiarach umieszczonych w wierzchołkach trójkąta równobocznego, względem osi O1, O2, O3. Wskazówka: Kółko z krzyżykiem oznacza oś prostopadłą do płaszczyzny rysunku. 
Zadanie 6.9 Oblicz moment bezwładności kuli o masie 1,5 kg i promieniu 20 cm względem osi O1, O2, i O3 przedstawionych na rysunkach.
Zadanie 6.10 Oblicz, ile razy moment bezwładności pręta o masie m i długości l względem osi O1 jest większy od jego momentu bezwładności względem osi O2.
Zadanie 6.11 Wyprowadź wzory na momenty bezwładności układów ciał przedstawionych na rysunkach względem osi O:
Zadanie 6.12 W płaskiej tarczy o masie M i promieniu R wycięto symetrycznie cztery jednakowe otwory w kształcie okręgów o promieniu r. środek każdego otworu znajduje się w odległości l od środka tarczy. Wyprowadź wzór na moment bezwładności tej tarczy względem osi O prostopadłej do tarczy i przechodzącej przez jej środek.
Zadanie 6.13 Oblicz wartość wypadkowego momentu sił działających na układ przedstawiony na rysunku, względem punktu A. Podaj jego kierunek i zwrot.
Zadanie 6.14 Do wierzchołków trójkąta równobocznego o boku 30 cm przyłożono siły tak, jak na rysunku. Oblicz wypadkowy moment sił względem środka trójkąta. Podaj jego kierunek i zwrot.
Zadanie 6.15 Do nitki nawiniętej na szpulkę o promieniu 2 cm i masie 0,04 kg przyłożono siłę (wektor)F o wartości 0,04 N. Oblicz wartość przyspieszenia kątowego szpulki oraz wartość przyspieszenia liniowego końca nitki, jeżeli szpulka obraca się wokół osi pokrywającej się z jej osią symetrii.
Zadanie 6.16 Na walec o masie 0,6 kg nawinięto cienką linkę przymocowaną jednym końcem do sufitu, jak pokazuje rysunek. Następnie puszczono walec. Oblicz wartość: a) przyspieszenia, z którym obniża się środek walca; b) siły napięcia linki. Część a) zadania rozwiąż dwoma sposobami: • korzystając z drugiej zasady dynamiki dla ruchu postępowego walca oraz dla jego ruchu obrotowego względem osi symetrii, • korzystając wyłącznie z drugiej zasady dynamiki dla ruchu obrotowego względem chwilowej osi obrotu O.
Zadanie 6.17 Przez ruchomy bloczek o promieniu 10 cm i masie 0,4 kg przewieszono nieważką linkę. Na końcach linki zawieszono ciężarki o masach m1 = 0,2 kg i m2 = 0,4 kg. Wykonaj polecenia: a) Narysuj wszystkie siły działające na ciężarki. b) Wyznacz kierunek i zwrot wypadkowego momentu sił działających na bloczek. c) Oblicz wartość przyspieszenia ciężarków. d) Oblicz wartość przyspieszenia kątowego bloczka. e) Oblicz wartości sił napięcia liny po każdej stronie bloczka.
Zadanie 6.18 Do krawędzi stołu przymocowano bloczek o średnicy 10 cm i masie 0,4 kg. Następnie dwa klocki o masach m1 = 0,05 kg i m2 = 0,2 kg połączone nieważką linką umieszczono tak, jak na rysunku. Współczynnik tarcia klocka o masie m2 o stół jest równy 0,15. Na podstawie tych danych wykonaj polecenia: a) Narysuj siły działające na klocki. b) Określ kierunek i zwrot wypadkowego momentu sił działających na bloczek. c) Oblicz wartość przyspieszenia klocka o masie m1. d) Oblicz wartość przyspieszenia kątowego bloczka. e) Oblicz wartość sił napięcia linki po obu stronach bloczka.
Zadanie 6.19 Załóżmy, że w przypadku podobnym do opisanego w zadaniu 6.17 krążek o masie równej 0,06 kg i promieniu 6 cm obraca się z tarciem, a moment siły tarcia ma wartość 0,03 Nm. Oblicz różnicę wartości sił naciągu nici z obu stron krążka, którego przyspieszenie kątowe ma wartość 8 rad/s2.
Zadanie 6.20 W celu doświadczalnego wyznaczenia momentu bezwładności tzw. wahadła Oberbecka (przedstawionego na rysunku) nawinięto na walec cienką nić, na końcu której zaczepiono obciążnik o masie m = 0,2 kg. Przed rozpoczęciem doświadczenia przytrzymano obciążnik. Następnie puszczono go tak, aby rozpoczął ruch z szybkością początkową vo = 0 i zmierzono czas, w którym obciążnik przebył drogę h = 1 m. Uzyskano wynik t = 15,5 s. Promień walca, na który nawinięto nić, to R = 2 cm. a) Wyprowadź wzór, na podstawie którego można obliczyć moment bezwładności wahadła Oberbecka, korzystając z wyniku doświadczenia. Pomiń wszystkie opory. b) Oblicz moment bezwładności wahadła Oberbecka, podstawiając dane liczbowe do wyprowadzonego wzoru. Przyjmij, ze g = 9,81 m/s2. c) Zakładając, że niepewność pomiaru czasu (delta)t = 0,5 s (a inne wielkości są zmierzone na tyle dokładnie, że ich niepewności można pominąć), oblicz (metodą najmniej korzystnego przypadku) minimalną i maksymalną wartość liczbową momentu bezwładności wahada
Zadanie 6.21 Z równi pochyłej o kącie nachylenia 30° i wysokości 40 cm staczają się bez poślizgu: cienkościenna rurka, walec i kula o takiej samej średnicy 8 cm. Oblicz częstotliwość obrotów uzyskaną przez każdą z brył u podnóża równi.
Zadanie 6.22 Kawałek cienkościennej rury o masie 10 dag stacza się bez poślizgu z równi pochyłej, nachylonej do poziomu pod kątem 20°. a) Oblicz wartość przyspieszenia ruchu postępowego rury. b) Oblicz wartość siły tarcia statycznego, którą powierzchnia równi działa na rurę. Znajdź warunek, który musi spełniać współczynnik tarcia statycznego, aby rura toczyła się bez poślizgu.
Zadanie 6.23 Kula o promieniu r = 25 cm i masie 0,5 kg oraz walec o masie 2 kg i promieniu identycznym z promieniem kuli, staczają się bez poślizgu z równi pochyłej o wysokości 1,5 m i długości 3 m. Porównaj ze sobą wartości przyspieszeń środków toczących się brył oraz oblicz stosunek czasów staczania się brył z równi.
Zadanie 6.24 Oblicz wysokość, na którą wtoczy się bez poślizgu kulka o masie 2 kg, jeśli u podnóża równi nadano jej szybkość 5 m/s.
Zadanie 6.25 Kuli o masie 0,25 kg nadano u podnóża równi pochyłej prędkość początkową o wartości 3 m/s, równoległą do powierzchni równi. Kula wtacza się na równię bez poślizgu ruchem jednostajnie opóźnionym. Kąt nachylenia równi do poziomu wynosi 10°. a) Jaki jest zwrot działającej na kulę siły tarcia statycznego? Uzasadnij odpowiedź. b) Stosując drugą zasadę dynamiki dla ruchu postępowego i obrotowego kuli, oblicz wartość przyspieszenia jej środka oraz wartość siły tarcia. c) Oblicz maksymalną wysokość (nad podstawą równi), na którą wzniesie się środek kuli, przyjmując jako dane wartości liczbowe v0 i a. d) Sprawdź, że wysokość, o której mowa w punkcie c), możesz obliczyć (i otrzymasz taki sam wynik), znając jedynie v0, jeśli zastosujesz zasadę zachowania energii mechanicznej.
Zadanie 6.26* Na dwóch równoległych poziomych deskach położono symetrycznie walec o masie 1 kg. Na środek walca nawinięto cienką nieważką linkę, na koniec której działa siła F równa jednej czwartej ciężaru walca, wskutek czego toczy się on po deskach ruchem jednostajnie przyspieszonym. Zakładamy, że nie ma poślizgu. a) Biorąc pod uwagę fakt, że oś walca porusza się ruchem przyspieszonym, rozstrzygnij, w którą stronę są zwrócone siły tarcia statycznego, którymi deski działają na walec. b) Oblicz wartość przyspieszenia osi walca dworna sposobami: traktując toczenie się walca jako złożenie ruchu postępowego i obrotowego względem osi symetrii, traktując toczenie się walca jako wyłącznie ruch obrotowy względem chwilowej osi obrotu O. c) Znajdź warunek, który musi spełniać współczynnik tarcia statycznego walca o deski, aby ruch odbywał się bez poślizgu. d) Odpowiedz na pytanie: Czy wartość przyspieszenia końca linki, na który działa siła, jest równa wartości przyspieszenia, z którym porusza się środek walca? Uzasdn
Zadanie 6.27* Rozwiąż części b) i c) poprzedniego zadania, przyjmując, że zamiast ciągnąć koniec linki siłą F o wartości 1/4 mg, wieszamy na jej końcu obciążnik o ciężarze równym jednej czwartej ciężaru walca. Oblicz wartość siły naciągu linki. Nie uwzględniaj ruchu obciążnika w kierunku poziomym.
Zadanie 6.28 Walec obraca się wokół swojej osi. Jego masa jest równa 0,6 kg, a promień 10 cm. Oblicz częstotliwość obrotów walca, jeżeli wartość jego momentu pędu wynosi 0,2 kgm2/s.
Zadanie 6.29 Oblicz, jak zmieni się energia kinetyczna wirującej tarczy, jeżeli: a) częstotliwość obrotu wzrośnie 4 razy. b) moment pędu wzrośnie 5 razy.
Zadanie 6.30 Dwa krążki obracają się początkowo niezależnie z szybkościami kątowymi w1 i w2, przy czym w2 > w1. Po chwili pierwszy krążek opada na drugi i po złączeniu obracają się z szybkością w3. Korzystając z danych na rysunku, wyprowadź wzór na masę pierwszego krążka.
Zadanie 6.31 Oblicz, jak zmieni się okres obrotu tarczy o masie 0,5 kg i promieniu 22 cm, gdy: a) położymy na niej odważnik o masie 20 dag tuż przy jej brzegu, b) tarcza początkowo wiruje z przyklejonym od dołu tuż przy jej brzegu odważnikiem, po czym odważnik się odkleja.
Zadanie 6.32 Człowiek siedzi na obrotowym krzesełku wirującym z częstotliwością 5 1/s. W rękach trzyma hantle o masie m = 1,5 kg każda, w odległości 10 cm od osi obrotu. Moment bezwładności człowieka i krzesełka wynosi 2 kgm2. a) Oblicz częstotliwość obrotów po tym, jak człowiek rozłoży ramiona o długości l = 60 cm. Przyjmij, że moment bezwładności człowieka wzrósł po rozłożeniu rąk o 1 kgm2. Potraktuj hantle jak punkty materialne. b) Czy i jak zmieni się energia kinetyczna układu? Dlaczego?
Zadanie 6.33 Człowiek o masie 65 kg stoi na brzegu poziomej nieruchomej tarczy, która może się obracać bez tarcia wokół swojej osi. Masa tarczy jest równa 260 kg, a jej promień 2,5 m. a) Oblicz szybkość kątową, z którą będzie się obracać tarcza, gdy człowiek będzie szedł wzdłuż jej brzegów z szybkością 1 m/s względem niej. b) Oblicz czas potrzebny człowiekowi na zakreślenie pełnego okręgu względem podłoża, na którym znajduje się tarcza. c) O jaki kąt obróci się tarcza w tym czasie? Jaka to część kąta pełnego? d) Wynik liczbowy w części c) wskazuje, że szybkość kątowa człowieka w układzie odniesienia związanym z podłożem jest dwa razy większa od szybkości kątowej tarczy. Sprawdź, że tak jest istotnie.
Zadanie 6.34 Sztywny układ dwóch prętów, każdy o masie 0,2 kg i o długości 16 cm, może się obracać wokół osi O. Kulka z plasteliny o masie 2 dag uderza z szybkością 10 m/s w pionowy pręt w odległości 4 cm od osi i przykleja się do niego. Rozmiary kulki pomijamy. a) Oblicz wartość początkowej prędkości kątowej układu prętów z przyklejoną kulką. Wskazówka: Punkt materialny poruszający się po linii prostej ze stałą szybkością ma względem punktu P stały moment pędu o wartości równej mvR, gdzie m jest masą punktu materialnego, a R - odległością punktu P od prostej. b) Oblicz stratę energii kinetycznej układu podczas zderzenia. Jaka to część energii początkowej? Na co została zużyta ta energia?
Zadanie 6.35* Płaską, jednorodną tarczę o promieniu R umocowano zaczepem w pozycji pionowej na (przechodzącym przez niewielki otwór w tarczy) gwoździu wbitym w ścianę w punkcie O, jak pokazuje rysunek. Po usunięciu zaczepu tarcza opuszcza położenie równowagi nietrwałej z prędkością początkową równą zeru. a) Oblicz szybkość kątową tarczy w chwili jej przejścia przez położenie równowagi trwałej. Pomiń siły tarcia pomiędzy gwoździem a ściankami otworu. b) Oblicz szybkości liniowe punktów: P, Q i S tarczy, w chwili, w której tarcza mija położenie równowagi trwałej. c) Oblicz kąty, jakie prędkości vp, vq i vs tworzą z poziomem.

